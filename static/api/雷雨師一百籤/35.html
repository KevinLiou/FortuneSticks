<h1>雷雨師一百籤</h1><br><h2 class='poem_title'>第三五籤【下下。丁戊】</h2><div class='poem'>一山如畫對清江<br>門裏團圓事事雙<br>誰料半途分折去<br>空幃無語對銀缸<br></div><br><br><br><br><h2>聖意</h2><p>訟終凶。宜謹防。病者險。主重喪。</p><p>行人阻。財有傷。婚不合。謹行藏。</p><br><h2>東坡解</h2><p>墳宅雖吉。命運未通。家門招禍。好事成空。</p><p>夫妻離散。骨肉西東。凡事不遂。有始無終。</p><br><h2>碧仙註一</h2><p>始終未必不貪圖。到底須知力枉勞。設得十分奇巧計。卻防中路被風濤。</p><p></p><p></p><br><h2>碧仙註二</h2><p>漫誇根蒂自堅牢。到底須知力枉勞。設得十分奇巧計。卻妨中路被風濤。</p><p></p><p></p><br><h2>解曰</h2><p>此籤墳宅雖吉。命運未通。謀望到底成空。先吉後凶。有始無終。</p><p>須防有死亡之患。訟必凶。病主險。求財必無。行人有阻也。</p><br><h2>釋義</h2><p>一山對清江。言風水雖合吉。但命運未通故也。</p><p>門裏團圓之事。半途分折。骨肉離散。名成而敗。利得而失。</p><p>若人有見機之智。不待時之過中勢之極盛。</p><p>先為趨避之計。則晚節末路可保無虞。</p><p>占家宅。親病必危。問行人。有阻。凡事欠順。</p><br><h2>占驗</h2><p>一人妻病。占此遂亡。應半途云云。</p><p>一堪輿託人薦于富室。彼已有先至者。應門裏云云。</p><p>兩人各為異論。與主家不合。皆不用而反(返)。應半途空幃云云。</p><p>又一婦人。產後未滿月。母子得病。占此。不數日俱亡。</p><p>應事事雙。并後兩句也。</p><p>又一家兄弟兩人。將應試仝占此。後俱遊庠蓋。誰料半得隹字。</p><p>途折去僅存道(道本作缺首，大五碼缺此部首字)。</p><p>二者合成進字。故宜其入學也。</p><br><br><h1>故事</h1><h2>(一)王昭君和番</h2><p>昭君姓王。名嬙。字告月。歸州人。漢元帝宮女。</p><p>得罪畫工。為點崩夫痣。致不見幸。</p><p>昭君以才貌雙全。自傷不見知會。</p><p>匈奴求婚。乃自上書請行。臨去步入掖庭。顧影徘徊。</p><p>君臣相顧失色。然不能失信於單于。故遣其和番。</p><p>而斬畫工毛延壽等二百餘人。</p><br><h2>(二)王昭君和番</h2><p>(另一版本，是否屬實並不重要)</p><p>漢君欲立正宮。訪得江南王知府有女十八曰昭君。</p><p>毛延壽索賂曰。薦為正宮者金銀百萬兩。其父家貧只送百金。</p><p>毛怒。即起身帶其女不辭而別。堂上破女面。回奏曰。</p><p>小臣頗識相面。王女雖美。但左有一痣。必主凶亡。</p><p>昭君遂入冷宮。後八月中秋帝遊。忽聞嘆聲。</p><p>召出昭君曰。毛延壽索賂不遂。命官引至半路欲姦奴身。</p><p>因不從被其點破面皮。帝即擇日立昭君為正宮。</p><p>毛延壽逃至番王處。把昭君玉照獻番王。</p><p>番王興兵伐漢取昭君。毛領兵而來。漢敗。</p><p>番王曰交出昭君退兵。否則寸草不留。</p><p>昭君自抱琵琶上馬出宮。兵退至界口。昭君投水自殺。</p><p>番王又投水自殺。王弟剝毛延壽皮。即登帝位。</p><p>昭君傳夢漢王。可立我妹為正宮。封其父為左丞相。</p>