<h1>雷雨師一百籤</h1><br><h2 class='poem_title'>第八六籤【上上(上吉)。壬己】</h2><div class='poem'>一舟行貨好招邀<br>積少成多自富饒<br>常把他人比自己<br>管須日後勝今朝<br>(舟字，另有作般字一說)<br></div><br><br><br><br><h2>聖意一</h2><p>財祿富。訟得理。婚和合。病漸止。問行人。歸未矣。莫害人。人即己。</p><br><h2>聖意二</h2><p>財祿富。訟得理。婚和合。病漸止。問行人。歸未擬。莫害人。人即己。</p><br><h2>東坡解一</h2><p>同時經營。皆欲成家。將人比己。不得矜誇。</p><p>自然天佑。福祿亨嘉。更宜方便。錦上添花。</p><br><h2>東坡解二</h2><p>同時經營。皆欲成家。將人比己。不必矜誇。</p><p>自然天佑。福祿亨嘉。更宜方便。錦上添花。</p><br><h2>碧仙註一</h2><p>莫將心膽用偏欺。更行方便兩相宜。</p><p>似此謀為須進步。若還獨力莫扶持。</p><br><h2>碧仙註二</h2><p></p><p>交易公平自得安。莫將人己兩般看。</p><p>欺心利己終何益。本分常教俯仰寬。</p><br><h2>解曰</h2><p>此籤凡事先難後易。求財有。婚必成。功名小。</p><p>失物在。訟得勝。病漸安。行人未。風水好。</p><p>孕生男。求福保。莫害他人。反害自己也。</p><br><h2>釋義</h2><p>說求名利者。目下漸好。後必大利。如錦上添花。</p><p>有可厚獲然。必恕以待人。公以持己。戒其躁率輕易之意。</p><p>則天佑之。福祿薦臻。財必增益。無不遂意矣。</p><br><h2>占驗</h2><p>一紙客出行。占此後。遇逆水行舟。風在灘險。</p><p>舟人不戒。船折。紙沉半沒於水。舟人願賣破船賠償。</p><p>客不忍。縱之而去。至其地。紙大賤。且涇難賣。</p><p>候曝乾時。紙已賣缺。爭買水濕者。大獲三倍之息。</p><p>此不忍人賠償。一念之善也。</p><br><br><h1>故事</h1><h2>(一)管飽為賈</h2><p>春秋。管仲與鮑叔微時。曾同為賈。及分金管仲多自與。</p><p>鮑叔知之不以為貪。知其貧也。後鮑叔為齊桓公大夫。</p><p>薦仲為相。其善全交道。有如此者。</p><br><h2>(二)陶倚治生（陶倚：陶朱、倚頓）</h2><p>倚頓：春秋時代魯國人，生卒年不詳。因畜養牛羊及煮鹽販賣而致富。或作「猗頓」。</p><br><p>陶朱：范蠡，字少伯，生卒年不詳，春秋楚人。與文種同事越王句踐二十餘年，苦身戮力，卒以滅吳，尊為上將軍。蠡以大名之下，難以久居，且句踐為人，可與共患難，難與同安樂，遂尋海路至齊地，變姓名為鴟夷子皮。至陶，因精通計算治產以成巨富，自號陶朱公。</p><br><p>資料來源：教育部‧成語典</p><p>http://140.111.34.46/chengyu/pho/cy/cy00902.htm (已失效)</p>