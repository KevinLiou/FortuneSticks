<h1>
    雷雨師一百籤
</h1>
<br>
<h2 class='poem_title'>
    第四十籤【上吉。丁癸】
</h2>
<div class='poem'>
    新來換得好規模<br>
    何用隨他步與趨<br>
    只聽耳邊消息到<br>
    崎嶇歷盡見亨衢<br>

</div>
<br>
<br>
<br>
<br>
<h2>
    聖意
</h2>
<p>
    名終成。訟得勝。孕生男。保無病。
</p>
<p>
    行人回。婚宜定。事須遲。有餘慶。
</p>
<br>
<h2>
    東坡解
</h2>
<p>
    謀望更改。修為儘好。何必依人。自可達到。
</p>
<p>
    須歷艱難。必獲好報。平步青霄。榮捧恩詔。
</p>
<br>
<h2>
    碧仙註一
</h2>
<p>
    好把工夫改換般。門庭增喜轉眉攢。
</p>
<p>
    文書到手皆成就。宜訟宜婚病亦安。
</p>
<p>


</p>
<br>
<h2>
    碧仙註二
</h2>
<p>
    改換規模又一般。門庭增喜轉眉顏。
</p>
<p>
    文書到手皆成就。宜訟宜婚病亦安。
</p>
<br>
<h2>
    解曰
</h2>
<p>
    此籤謀望更變儘好。莫聽人言閑是閑非。
</p>
<p>
    何必依人。自可遠到。名後成。訟得勝。孕生子。保無病。
</p>
<p>
    行人回。婚宜定。凡事宜。遲必有餘慶也。
</p>
<br>
<h2>
    釋義
</h2>
<p>
    百事規模多。主更變。名利遲遲。
</p>
<p>
    若能歷涉艱難。必獲薦拔。平步青霄。榮捧恩詔。以處順境。
</p>
<p>
    占者只宜守己。不可隨人是非。以招禍患。
</p>
<p>
    始孕生女。次孕生男。自用則吉。用人則凶。
</p>
<br>
<h2>
    占驗
</h2>
<p>
    吳下一富生。隨友南京。援例占此後。
</p>
<p>
    因循花柳金用過半。而事不成後。過耿姓年諠。
</p>
<p>
    稍為青口。竟以儒士。得中鄉試。應在後三句。
</p>
<br>
<br>
<h1>
    故事
</h1>
<h2>
    漢光武陷昆陽
</h2>
<p>
    漢。光武帝。劉秀尚王末。兵至昆陽。
</p>
<p>
    莽命王邑士尋將兵百餘。萬井驅虎豹犀象。以助軍威。
</p>
<p>
    光武兵僅數萬。自將步騎千餘。為前鋒。破其前軍。
</p>
<p>
    諸將繼進。莽兵大潰。會大風雨。虎豹股慄被殺。
</p>
<p>
    尋邑遁去。盡獲其軍實輜重。東漢之興。賴此戰也。
</p>
