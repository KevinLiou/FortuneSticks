<h1>雷雨師一百籤</h1><br><h2 class='poem_title'>第十三籤【</h2><div class='poem'>中平。乙丙】</div><div class='poem'>君今庚甲未亨通<br>且向江頭作釣翁<br>玉兔重生應發跡<br>萬人頭上逞英雄<br></div><br><br><br><br><h2>聖意一</h2><p>時未亨。宜守舊。遇卯日。名利就。</p><p>病遲癒。守終利。行人歸。事緩濟。</p><br><h2>聖意二</h2><p>時未亨。宜守舊。遇卯日。名利就。病遲癒。訟終利。行人歸。事終濟。</p><br><h2>東坡解一</h2><p>命運當蹇。凡事遲疑。且宜守舊。藏器待時。</p><p>年與日月。逢卯則宜。或遇望日。方稱所為。</p><br><h2>東坡解二</h2><p>命運當蹇。萬事遲疑。且宜守舊。藏器待時。</p><p>年與日月。逢卯則宜。或遇望日。方稱所為。</p><br><h2>碧仙註</h2><p>孕男婚不成。守舊莫紛更。</p><p>不貪與不妒。平安福祿生。</p><br><h2>解曰</h2><p>此籤。君子占有五年之厄。庶人占有五年之難。</p><p>若能守己。轉禍為福。不宜進圖更改。休問訟。免是非也。</p><br><h2>釋義</h2><p>江頭釣翁。指呂望。未遇時。釣於渭濱。</p><p>及西伯侯車之載。則萬人上英雄矣。</p><p>今君指卜者說。未亨通。言目下未遇。有五年之厄。</p><p>是自庚至甲也。若能守己。待時至。卯年月。則轉禍為福。</p><p>士人高擢。庶人發福。且不但卯年月日遂意。</p><p>若望日。則玉兔重生亦應。</p><br><h2>占驗</h2><p>一孝廉會試。臨考占此。有為之斷曰。不獲。大喜必遭奇禍。</p><p>以萬人頭上決之。及至就試之日。被人眾躋倒。仆地踐踏而死。</p><p>又一生。甲午年。卜秋闈。斷曰。必中。言今科值甲午必亨通。</p><p>科甲未聯捷。後果如其言。應在甲未亨通四字。</p><p>又光緒三年。晉江縣。張氏有兩子。俱應意試。其父占此。</p><p>榜發。惟卯年所生之次子。入泮。此固玉兔重生句之驗也。</p><br><h2>故事</h2><p>姜太公釣魚(姜太公釣蟠溪)</p><p>周。姜尚。字子牙。汲人(東海許州人)。</p><p>道號飛熊。先世封於呂。亦曰呂望。</p><p>避紂亂居東海之濱。釣於磻溪(渭水)。</p><p>其鉤為直。意不在魚。志在君相。</p><p>文王聞其賢。聘為師(丞相)。(其時年八十)</p><p>後周伐紂。滅商興周。</p><p>武王稱曰尚父。封其子丁公於齊。</p><br><h2>chance</h2><p>提醒您　</p><p>　　『庚甲』和『玉兔』都有月亮的意思，此籤就是說明目前運勢不順（以月亮做比喻），所以要像姜太公一樣沉潛一段時日（例如讀書就是一種方式），等前途通順的時機到來，就可以好好發揮了。</p><p>　　傳統解籤未將『庚甲』解釋為月亮，大概是忽略了。庚象徵太陰（月亮），甲為極陽的旺盛之象，所以庚甲是指滿月（月亮最旺盛的狀態）。</p><p>　　滿月是用來象徵前途通順的時機，不要誤以為前途通順的時機一定在滿月。</p>