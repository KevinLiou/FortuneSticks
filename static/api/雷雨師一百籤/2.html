<h1>
    雷雨師一百籤
</h1>
<br>
<h2 class='poem_title'>
    第二籤【上吉。甲乙】
</h2>
<div class='poem'>
    盈虛消息總天時<br>
    自此君當百事宜<br>
    若問前程歸縮地<br>
    更須方寸好修為<br>
    （更須兩字，另有改須憑一說）

</div>
<br>
<br>
<br>
<br>
<h2>
    聖意
</h2>
<p>
    訟宜和。病宜禱。功名有。遲莫躁。求財平。問婚好。若妄為。身莫保。
</p>
<br>
<h2>
    東坡解一
</h2>
<p>
    萬事乘除。隨時而處。否極泰來。事無齟齬。能保則吉。更當修為。切莫妄動。萬福來宜。
</p>
<br>
<h2>
    東坡解二
</h2>
<p>
    萬事乘除。隨時而處。否極泰來。事無齟齬。收成結果。方寸修為。切莫妄動。萬福來宜。
</p>
<br>
<h2>
    碧仙註一
</h2>
<p>
    禍福從天降。心仁萬事宜。若還無妄作。災散禍消除。
</p>
<br>
<h2>
    碧仙註二
</h2>
<p>
    禍福從天降。存心萬事宜。若還無妄作。禍散福相隨。
</p>
<br>
<h2>
    解曰
</h2>
<p>
    此籤謀望虛。查不宜速進。且須待時。方可成就。
</p>
<p>
</p>
<p>
    婚則合。訟宜和。求財有。行人至。孕生女。病宜禱。
</p>
<p>
</p>
<p>
    大概以正心修德為要。
</p>
<br>
<h2>
    釋義
</h2>
<p>
    盈滿也。虛空也。消窮也。息渙也。四者皆用天命。
</p>
<p>
</p>
<p>
    卜者當順受。不可妄為。
</p>
<p>
</p>
<p>
    前程歸縮地。言目下功名。期望遠大。必藉修為。
</p>
<p>
</p>
<p>
    乃得病。不可保。訟不可。終其曰。君當百事宜。
</p>
<p>


</p>
<p>
    若蓋勉人修為。心地至於縮地。乃縮千里於目前。半步可至。
</p>
<p>


</p>
<p>
    此壺公授費長房之術也。
</p>
<br>
<h2>
    占驗
</h2>
<p>
    一少年患弱病。占此。殞歿。竟棄人間。應在前程歸縮地一句。
</p>
<p>
    又一人問行人。占此。不數日。其人兼程而至。亦縮地之應也。
</p>
<p>
    又一人問執業。占此。奔走四方。靡有生涯。
</p>
<p>
    後遇一選課者傳授心法。乃遁跡潯江。自開擇日館。研究趨吉避凶之術。頗精。上二句甚驗。
</p>
<br>
<br>
<h1>
    故事（兩個故事均可列為參考）
</h1>
<h2>
    (一)張子房遊赤松
</h2>
<p>
    子房名良。韓國公曰。博浪沙事後(指行弒秦始皇)匿下邳。遊覆上遇衣褐老夫。墮屨命取。良跪進之。老父曰。孺子可教。越五日授以太公兵法。謂後十三年。濟北穀城山下黃石即我也。
</p>
<p>
    後良佐(漢)高祖定天下。封留侯。因感鳥盡弓藏。謝病歸入白雲山。師事黃石。號赤松子。
</p>
<br>
<h2>
    (二)韓蘄王西湖騎驢
</h2>
<p>
    韓世忠（1089～1151）字良臣，宋延安人。高宗時，平苗傅、劉正彥之亂，破金兀朮於黃天蕩，名重當時，稱為中興第一功臣。後以秦檜主和，罷其兵柄，乃口不談兵，隱居西湖，時跨驢攜酒，從一二童奴游西湖以自樂，平時將佐罕得見其面云。自號清涼居士。卒諡忠武，孝宗追封蘄王。（本段藍字引用中華人網站資料，紅字引用『續資治通鑑』宋紀一百二十四）
</p>
<br>
<h2>
    提醒
</h2>
<p>
</p>
<p>
</p>
<p>
    以上張子房（張良）與韓蘄王（韓世忠）的故事都告訴我們，本籤寓意前進有禍，應求退出避禍之道，免遭人加害（例如故事中的漢高祖與秦檜）。『退守』是不夠的，籤意指的是『退出』、『逃避』、『遠離』之意。
</p>