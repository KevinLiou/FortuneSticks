<h1>雷雨師一百籤</h1><br><h2 class='poem_title'>第五七籤【中平。己庚】</h2><div class='poem'>事端百出慮雖長<br>莫聽人言自主張<br>一著仙機君記取<br>紛紛鬧裏更思量<br></div><br><br><br><br><h2>聖意</h2><p>訟急解。病早禳。信即至。財如常。</p><p>孕生男。禱神康。凡百事。自主張。</p><br><h2>東坡解一</h2><p>事務多端。紛紜不已。三思後行。悉歸條理。莫信人言。當自揣己。攙先一著。何事不濟。</p><br><h2>東坡解二</h2><p>事務多端。紛紜不已。三思後行。悉歸條理。莫信人言。當自揣己。擠先一著。何事不濟。</p><br><h2>碧仙註一</h2><p>是非誰不怕將來。只要胸中自主義。</p><p>先自關防嬴地立。若遲一步便成災。</p><p></p><p></p><br><h2>碧仙註二</h2><p>是非誰不帶將來。只要心中自主裁。先著堪從嬴地立。若遲一步便成災。</p><br><h2>解曰</h2><p>此籤只宜退步。不可求勝。莫信人言。</p><p>當自理會。攙先一著。何憂不濟。</p><p>婚不成。財如常。訟宜和。病蚤禳（蚤應為早字之音誤）。信即至。</p><p>孕可慮。禱神康。防人侵害也。</p><br><h2>釋義</h2><p>陳凱提兵伐寇。人言紛紛。神與之言曰。</p><p>一著仙機。君速圖之。俾無竄匿。</p><p>既而密遣。顧巖等。抵郡即平之。故有一著仙機君記取之說。</p><p>凡事事紛紛。若失機關。枉費心力。必不濟也。</p><p>名利未遂。謀事如常。</p><p>仙或作先。</p><br><h2>占驗</h2><p>一人結訟。久而未解。占得此籤。後竟賴一友人。</p><p>時與怨家奕棋。居間勸息。正著仙機句之驗也。</p><p>又晉江吳生。一胞姪出天花。十分危險。多方調治。莫何。</p><p>迨占得此籤後。始憶及家藏痘疹奇書。依法自治。</p><p>不數劑而愈。此二三句之驗。</p><br><br><h1>故事</h1><h2>(一)爛柯觀棋</h2><p>晉。王質。採樵信步入深山。見兩童子在石上對奕。</p><p>質置斧旁觀。童子與質。一物形如棗核。食之不饑。</p><p>至局終謂質曰。此非人間。仙家片刻。凡世百年。</p><p>爾合急歸。質回頭見柯己爛。匆惶而歸至家。景物全非。</p><p>人莫之識。爛柯山今在浙省衢州府。</p><br><h2>(二)四皓定儲</h2><p></p><p>商山四皓，簡稱「四皓」，秦末隱士東園公、夏黃公、綺里季、甪里四人，因避秦亂世而隱居商山，採芝充飢，四人年皆八十多歲，鬚眉皓白，世稱為商山四皓。</p><br><p>漢代立國以後，劉邦一直想要網羅德高望重的四人，卻被拒絕。他們過著清貧而安樂的生活，寫《紫芝歌》以明志。</p><br><p>本來劉邦寵幸戚夫人，打算另立太子，呂后急找張良商量，張良便請出商山四皓出面。後來商山四皓被太子劉盈請去露了一下面，成為太子上賓，使劉邦得知太子「羽翼已成」，遂打消廢太子的念頭。召戚夫人指示四人者曰：「我欲易之，彼四人輔之，羽翼已成，難動矣。呂后真而主矣。」（《史記·留侯世家》）</p><br><p>四皓返回商山，卒於商洛，葬於商山腳下（今陝西丹鳳縣的商鎮），隔丹江互望。後人仰慕四老的才學風骨，為其修墓建廟，留下了大量的碑刻。</p><br><p>資料來源：<a href="http://zh.wikipedia.org/wiki/%E5%95%86%E5%B1%B1%E5%9B%9B%E7%9A%93">http://zh.wikipedia.org/wiki/%E5%95%86%E5%B1%B1%E5%9B%9B%E7%9A%93</a></p>