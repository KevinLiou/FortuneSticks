<h1>
    雷雨師一百籤
</h1>
<br>
<h2 class='poem_title'>
    第六三籤【中平(中吉)。庚丙】
</h2>
<div class='poem'>
    曩時敗北且圖南<br>
    筋力雖衰尚一堪<br>
    欲識生前君大數<br>
    前三三與後三三<br>
    (曩同昔)<br>
    (敗字，另有改作征字一說)<br>

</div>
<br>
<br>
<br>
<br>
<h2>
    聖意一
</h2>
<p>
    病可醫。訟中平。財尋常。信有準。
</p>
<p>
    名未亨。婚可聘。勿強圖。隨分定。
</p>
<br>
<h2>
    聖意二
</h2>
<p>


</p>
<p>
    病可醫。訟中平。財尋常。信有準。
</p>
<p>
    名將亨。婚可聘。勿強圖。隨分定。
</p>
<br>
<h2>
    東坡解一
</h2>
<p>
    前後謀望。皆有所成。晚年經商。尚堪一行。
</p>
<p>
    福分數定。不虧不盈。若欲多取。徒芳神精。
</p>
<br>
<h2>
    東坡解二
</h2>
<p>


</p>
<p>
    前後謀望。皆有所成。晚年經商。尚堪一行。
</p>
<p>
    福分數定。不虧不盈。若欲多取。徒自勞神。
</p>
<br>
<h2>
    碧仙註一
</h2>
<p>
    作事當圖共老成。莫疑阻漸沒通亨。
</p>
<p>
    要知勤苦勞神處。正是皇天玉手更。
</p>
<br>
<h2>
    碧仙註二
</h2>
<p>
    作事當圖共老成。若還疑滯欠通亨。桑榆晚景堪願。正是皇天玉手更。
</p>
<br>
<h2>
    解曰
</h2>
<p>
    此籤謀望有成。晚年經商。正可一行。
</p>
<p>
    若欲多取。徒勞心力。
</p>
<p>
    問訟宜和。婚主三娶。財如常。信準有。
</p>
<p>
    名未遂。病可醫。凡事當隨分也。
</p>
<br>
<h2>
    釋義
</h2>
<p>
    頭句言不如昔日之遂意也。一句言人不可自也。
</p>
<p>
    但人自有大數。不可強求。
</p>
<p>
    三三俱九數。九者陽之名。
</p>
<p>
    凡老陽則變。而動占者主泰極變否。棄極變泰。
</p>
<p>
    吉凶得失。輒相循環。所謂有數存焉。
</p>
<p>
    老此當以所占之期。合成九數。則可趨。
</p>
<p>
    不合則否可避。斯得之矣。
</p>
<p>
    大抵此籤。問名主晚成。問子推主旱得。婚主三娶。宜謹詳之。
</p>
<br>
<h2>
    占驗
</h2>
<p>
    一頁生在京十年。值試期。人勸與考。偶展卷被雞抓破。
</p>
<p>
    遂立意就選人強之。乃占此。復溫習赴試。中六十六名。
</p>
<p>
    應前後三三之數。授辰州推官。一任而罷。次句并驗。
</p>
<p>
    又南安一拔貢生。欲進京供職。并應北闈。
</p>
<p>
    占此改就鄉試。竟中副車。蓋渠屢應京闈未第。是敗北。
</p>
<p>
    宜圖南也。筋力雖衰。亞於正也。尚一堪。宜共副焉。
</p>
<br>
<br>
<h1>
    故事
</h1>
<h2>
    (一)楊令公撞李陵碑
</h2>
<p>
    宋。楊業。太原人。先事北漢。屢立戰功。號楊無敵。
</p>
<p>
    後降從招說。使潘美征遼。被遼將耶律斜軫。伏兵於陳家谷。
</p>
<p>
    業以孤軍深入。美妒恨之故。不發授師。欲置其死。
</p>
<p>
    業被困無援。撞李陵碑而死。
</p>
<p>
    此見於北宋志傳。與史稱被擒不食而死矣。
</p>
<br>
<h2>
    (二)廉頗用趙
</h2>
<p>


</p>
<p>
    廉頗者，東周趙之良將也。趙惠文王十六年，廉頗為趙將伐齊，大破之，取晉陽，拜為上卿，以勇氣聞於諸侯。
</p>
<br>
<p>
    秦伐趙，拔石城。明年，復攻趙，殺二萬人。秦王使使者告趙王，欲與王為好會於西河外澠池。趙王畏秦，欲毋行。廉頗、藺相如計曰：「王不行，示趙弱且怯也。」趙王遂行，相如從。廉頗送至境，與王訣曰：「王行，度道里會遇之禮畢，還，不過三十日。三十日不還，則請立太子為王。以絕秦望。」王許之，遂與秦王會澠池。
</p>
<br>
<p>
    趙得藺相如機智，秦王竟酒，終不能加勝於趙。趙亦盛設兵以待秦，秦不敢動。既罷歸國，以相如功大，拜為上卿，位在廉頗之右。相如不欲與頗爭列。已而相如出，望見廉頗，引車避匿。廉頗聞之，至門謝罪，相與為刎頸之交。
</p>
<br>
<p>
    是歲，廉頗東攻齊，破其一軍。居二年，廉頗復伐齊幾，拔之。後三年，廉頗攻魏之防陵、安陽，拔之。
</p>
<br>
<p>
    趙惠文王卒，子孝成王立。七年，秦與趙兵相距長平，時趙奢已死，而藺相如病篤，使廉頗將攻秦，秦數敗趙軍，趙軍固壁不戰。秦數挑戰，廉頗不肯。趙王信秦之間。因以括為將，代廉頗。趙括紙上談兵，秦將白起敗之，悉阬數十萬趙降卒。趙前後所亡凡四十五萬。
</p>
<br>
<p>
    明年，秦兵遂圍邯鄲，歲餘，幾不得脫。賴楚、魏諸侯來救，乃得解邯鄲之圍。
</p>
<br>
<p>
    自邯鄲圍解五年，而燕用栗腹之謀，曰趙壯者盡於長平，其孤未壯，舉兵擊趙。趙使廉頗將，擊，大破燕軍於鄗，殺栗腹，遂圍燕。燕割五城請和，乃聽之。
</p>
<br>
<p>
    趙以尉文封廉頗為信平君，為假相國。廉頗之免長平歸也，失勢之時，故客盡去。及復用為將，客又復至。廉頗曰：「客退矣。」客曰：「吁。君何見之晚也。夫天下以市道交，君有勢，我則從君，君無勢則去，此固其理也，有何怨乎？」
</p>
<br>
<p>
    居六年，趙使廉頗伐魏之繁陽，拔之。趙孝成王卒，子悼襄王立，使樂乘代廉頗。廉頗怒，攻樂乘，樂乘走。廉頗遂奔魏之大梁。其明年，趙乃以李牧為將而攻燕，拔武遂、方城。廉頗居梁久之，魏不能信用。趙以數困於秦兵，趙王思復得廉頗，廉頗亦思復用於趙。趙王使使者視廉頗尚可用否。廉頗之仇郭開多與使者金，令毀之。趙使者既見廉頗，廉頗為之一飯斗米，肉十斤，被甲上馬，以示尚可用。趙使還報王曰：「廉將軍雖老，尚善飯，然與臣坐，頃之三遺矢矣。」趙王以為老，遂不召。
</p>
<br>
<p>
    楚聞廉頗在魏，陰使人迎之。廉頗一為楚將，無功，曰：「我思用趙人。」
</p>
<br>
<p>
    廉頗卒死於壽春，墓亦在此。
</p>
<br>
<h2>
    故事(二)部份，有網友翻譯可以參考：
</h2>
<p>
    廉頗在大梁住久了，魏國對他不能信任重用。趙國由於屢次被秦兵圍困，趙王就想重新用廉頗爲將，廉頗也想再被趙國任用。趙王派了使臣去探望廉頗，看看他還能不能任用。廉頗的仇人郭開用重金賄賂使者，讓他回來後說廉頗的壞話。趙國使臣見到廉頗之後，廉頗當他的面一頓飯吃了一
</p>
<p>
    斗米、十斤肉，又披上鐵甲上馬，表示自己還可以被任用。趙國使者回去向趙王報告說：“廉將軍雖然已老，飯量還很不錯，可是陪我坐著時，一會兒就拉了三次屎。”趙王認爲廉頗老了，就不再把他召回了。楚國聽說廉頗在魏國，暗中派人去迎接他。廉頗雖做了楚國的將軍，並沒有戰功，他說：“我想指揮趙國的士兵啊。”廉頗最終死在壽春。
</p>
<br>
<h2>
    提醒您
</h2>
<p>


</p>
<p>
    這個故事的啟示是：因為到處受到排擠和不信任，最後像廉頗待不住魏國、回不去趙國，到楚國又運勢不順，求籤者情況符合此故事者宜慎。
</p>
<p>
    觀音一百籤第七籤有『廉將軍思用趙人』故事
</p>
<br>
<h2>
    提醒您
</h2>
<p>


</p>
<p>
    既然有前三三、後三三，
</p>
<p>
    就該知道中間另外有三三，
</p>
<p>
    絃外之音就在這裡。
</p>
<p>
    所以此籤有時寓意『均分成三分』，
</p>
<p>
    也就是各33％的意思，
</p>
<p>
    其實也不一定是分成三份，
</p>
<p>
    主要是『平均分配』的意思。
</p>
<p>
    這種事情解籤書沒有寫，
</p>
<p>
    很多弦外之音要自己想。
</p>
<p>
    有一次求問生意得此籤，
</p>
<p>
    再靠簡單代數就知道利潤如何分配，
</p>
<p>
    以及商品如何訂價了。
</p>
<p>
    如果是政界領袖、工商鉅子得此籤，
</p>
<p>
    就要知道三三也是一個商會團體名稱，
</p>
<p>
    這點一般人解籤派不上用場。
</p>
