<h1>雷雨師一百籤</h1><br><h2 class='poem_title'>第四四籤【中平(中吉)。戊丁】</h2><div class='poem'>汝是人中最吉人<br>誤為誤作損精神<br>堅牢一念酬香願<br>富貴榮華萃汝身<br></div><br><br><br><br><h2>聖意</h2><p>事多錯。訟莫作。病禱神。且勿藥。</p><p>婚莫求。行未還。能自悔。利名全。</p><br><h2>東坡解</h2><p>心行平等。反誤為非。急宜改過。切莫自欺。</p><p>盡誠作福。神必佑之。榮華富貴。付汝非遲。</p><br><h2>碧仙註一</h2><p></p><p>萬事皆從忙裏錯。但將心地細思量。</p><p>若能謹守無他望。可保終身大吉昌。</p><br><h2>碧仙註二</h2><p>萬事皆從忙裏錯。但將心地細思量。</p><p>若能謹守祈神佑。可保終身大吉昌。</p><br><h2>解曰</h2><p>此籤防有橫逆事。若能改過。則吉。</p><p>凡事且也不宜躁進。訟莫作。利未有。婚莫求。病禱神。</p><p>行人未歸。悔過名利雙全也。</p><br><h2>釋義</h2><p>吉人善人也。言人雖善。作事狂謬。所輔非人。作為皆誤。</p><p>但能堅心向善。謹而行之。則富貴可得。終身榮華矣。</p><p>占者不宜欺妄輕躁。先自知戒。可免其悔。</p><p>求財無利。求名未亨。</p><p>萃字或作在字。</p><br><h2>占驗</h2><p>一生本富人子。性傲不敬其父。屢中副榜。占得此籤。</p><p>改悔行孝。父子俱安。享壽以終。</p><p>倘不能改。豈惟不中。禍將不免矣。</p><p>全詩之意。顯然能改過勝酬香願矣。</p><p>又咸豐間。郡西華仕舖。端許節。</p><p>土著循俗。例迎木刻龍頭。與東佛舖民口角。</p><p>邑尊聞知。飾差嚴拿該舖。惟奇仕官香火甚盛。</p><p>老尼有錢怕累。因到廟占此。迨事情完局。</p><p>富貴之家。分文不肯看破。衙行賠禮等費。</p><p>悉萃老之身。第四句之驗如此。</p><br><br><h1>故事</h1><h2>(一)王莽篡漢</h2><p>王莽字巨君。漢。孝元皇后之姪也。以國戚一門貴顯。</p><p>莽繼叔父遺烈當成哀平帝。享國不永。統嗣三絕。位居宰相。</p><p>封新息侯。假行仁義。自此伊周弒平帝。立孺子嬰。</p><p>竊周公之法。攝位改元。竟移漢祚。國號曰新。</p><p>後被漢兵所殺。傳首師百姓。爭食其肉。</p><br><h2>(二)留侯博浪椎</h2><p></p><p>張良其祖先是戰國時韓國人，五代在韓為相。秦國滅韓後，張良散家財而求得一大力士相助，用一百二十斤的大鐵椎伏擊行刺秦始皇於博浪沙（今河南原陽縣）中，卻擊中副車而未獲成功。</p><br><p>資料來源：<a href="http://zh.wikipedia.org/wiki/%E5%BC%A0%E8%89%AF">http://zh.wikipedia.org/wiki/%E5%BC%A0%E8%89%AF</a> </p>