<h1>
    雷雨師一百籤
</h1>
<br>
<h2 class='poem_title'>
    第二三籤【下下。丙丙】
</h2>
<div class='poem'>
    花開花謝在春風<br>
    貴賤窮通百歲中<br>
    羨子榮華今已矣<br>
    到頭萬事總成空<br>

</div>
<br>
<br>
<br>
<br>
<h2>
    聖意一
</h2>
<p>
    名與利。似虛花。訟解散。病益加。
</p>
<p>
    婚未合。行人賒。事無就。徒咨嗟。
</p>
<br>
<h2>
    聖意二
</h2>
<p>


</p>
<p>
    名與利。似虛花。訟解散。病愈加。
</p>
<p>
    婚未合。行人賒。事無就。徒咨嗟。
</p>
<br>
<h2>
    東坡解一
</h2>
<p>
    凡百謀望。有成有敗。始雖快意。終實成害。
</p>
<p>
    吉中有凶。否生於泰。若不歛藏。後憂方大。
</p>
<br>
<h2>
    東坡解二
</h2>
<p>
    凡百謀望。有成有敗。始雖快意。終竟成害。
</p>
<p>
    吉中有凶。否生於泰。若不歛藏。後憂方大。
</p>
<br>
<h2>
    碧仙註一
</h2>
<p>
    此籤大不中。花開遇烈風。
</p>
<p>
    不利老人占。病訟盡皆凶。
</p>
<br>
<h2>
    碧仙註二
</h2>
<p>
    此籤大不終。花開遇暴風。榮華全剝落。病訟盡皆凶。
</p>
<br>
<h2>
    解曰
</h2>
<p>
    此籤求望有成有敗。初快意。終有害。
</p>
<p>
    吉中有凶。否有泰。不善歛藏。後憂更大。
</p>
<p>
    名利虐。訟宜散。病防老人為凶。
</p>
<p>
    婚未成。行人遲。失物之憂。大不吉也。
</p>
<br>
<h2>
    釋義
</h2>
<p>
    富貴窮通。四者循環。得失不久。如花之開落無時也。
</p>
<p>
    今已矣者。言凡事泰必復否。否必復泰。乃數之極。變之始也。
</p>
<p>
    但占者不為泰所移。不為否所困。斯為人定亦能勝天。
</p>
<p>
    病防老者。路防失財。婚防有別。孕必生女。
</p>
<br>
<h2>
    占驗
</h2>
<p>
    一生未遇時。占此自謂。無發達之日。
</p>
<p>
    後入場坐空字號。遂得中榜。應在總成空之句。聖詩微妙。人不易測。
</p>
<p>


</p>
<p>
    又泉城內。郭生有子得病。延兩醫。一名榮觀。一名今先。
</p>
<p>
    因寒熱爭辯。遂入廟占此。猜者謂今已矣。決不合。
</p>
<p>
    勸其托榮觀調治。至年終。果愈。此又羨子榮華到頭總成空之驗矣。
</p>
<br>
<br>
<h1>
    故事（兩個故事皆可參考）
</h1>
<h2>
    (一)吳王愛西施
</h2>
<p>
    吳既滅越。越王勾踐。卑詞請成。臥薪嘗膽。果報會稽之仇。
</p>
<p>
    與大夫范蠡。文種謀。乃選民間絕色西施女。進之吳王。
</p>
<p>
    夫差甚嬖愛之。至於亡國。
</p>
<br>
<h2>
    (二)殷浩書空
</h2>
<p>
    殷浩，字深源，晉陳郡長平人。識度清遠，好老易，負有盛名。初為庾亮記室參軍，後起為建武將軍。朝廷欲平關河，以浩為中軍將軍，都督揚、豫、徐、兗、青五州軍事，以平定中原為己任。征姚襄兵敗，廢為庶人，竟日書空，作咄咄怪事四字。（引用中華人網站資料）
</p>
<p>


</p>
<p>
     
</p>
<h2>
    提醒您
</h2>
<p>
    本籤寓意當初玩夠了，現在玩完了。這就是命理師俗話說的『運走完了』的意思。
</p>
