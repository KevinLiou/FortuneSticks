<h1>
    雷雨師一百籤
</h1>
<br>
<h2 class='poem_title'>
    第十九籤【上吉。乙壬】
</h2>
<div class='poem'>
    嗟子從來未得時<br>
    今年星運頗相宜<br>
    營求動作都如意<br>
    和合婚姻誕貴兒<br>
</div>
<br>
<br>
<br>
<br>
<h2>
    聖意
</h2>
<p>
    作事吉。名利遂。婚姻成。訟得理。
</p>
<p>
    孕生貴。行人至。病易安。皆吉利。
</p>
<br>
<h2>
    東坡解
</h2>
<p>
    久困沉埋。時運今泰。作事有成。名利俱快。
</p>
<p>
    更無阻滯。宜為買賣。士人占之。前程遠大。
</p>
<br>
<h2>
    碧仙註一
</h2>
<p>
    時來時去有其時。但要平心任所為。
</p>
<p>
    自此謀為皆遂意。孕生貴子時宗枝。
</p>
<p>


</p>
<p>
    碧仙註二
</p>
<p>
    時來時去本參差。時運亨通任所為。財祿科名皆遂意。婚姻嗣息總相宜。
</p>
<br>
<h2>
    解曰
</h2>
<p>
    此籤不問貴賤。皆有和合之象。謀為各事。從今以後可成就也。
</p>
<br>
<h2>
    釋義
</h2>
<p>
    作客經紀吉。營與人索取吉。求要為此事吉。動力為此事吉。(吉本作曰)
</p>
<p>


</p>
<p>
    作凡事。交秋來新運。自然無阻。無子者得子。無官者得官。
</p>
<p>
    始雖頗相宜。終則滔滔順也。
</p>
<p>
    從來未得時。有兩義。占者在得意之日。反不應。此在失意之日。許應此。
</p>
<p>
    又當推年命歲運相合。詩意為美。
</p>
<br>
<h2>
    占驗
</h2>
<p>
    一生。占秋闈。得此。下第。蓋頗宜者。猶未甚宜也。
</p>
<p>
    試畢。以歲者。准貢是小事吉也。
</p>
<p>
    又先兄。諱晴光。己亥科試。占此籤。自解曰。誕貴兒。是生子。
</p>
<p>
    已完果入泮。為縣學生員。及咸豊登丑元旦。又占得此籤。
</p>
<p>
    復自解曰。誕貴兒。是此生已完矣。果於是年三月卒。
</p>
<p>
    又余門人王景星。亦占此籤。入泮。蓋童生占之則吉也。
</p>
<p>
    凡占科。各逢未年。必捷。應未便得時也。
</p>
<p>
    內史王的識。
</p>
<br>
<br>
<h1>
    故事
</h1>
<h2>
    (一)劉智遠得岳氏
</h2>
<p>
    劉智遠(知遠)。沙陶(沙陀)人。
</p>
<p>
    初為節度使。岳彥真軍校時。彥真奇其相貌。以女妻焉。
</p>
<p>
    後仕晉。為邠州太原節度。契丹滅晉。中原無主。
</p>
<p>
    智遠乃即帝位。改國曰后漢。仍稱天福而不改元。
</p>
<br>
<h2>
    (二)裴航遇仙
</h2>
<p>
    裴航，唐代長慶年間（西元821-824年）秀才。途經藍橋驛，甚渴，有美女雲英以水漿飲之，甘如玉液，欲娶之。家中老嫗曰："昨有神仙與藥一刀圭，須得玉杵臼搗之。欲娶此女，必以此為聘。"遂遍訪玉杵臼為聘。婚後夫妻偕入山仙去。
</p>
<p>
    （資料參考此連結<a href="http://ast.kais.net/name/197.htm">http://ast.kais.net/name/197.htm</a>）
</p>
<br>
<h2>
    提醒
</h2>
<p>
    因為籤詩與兩個故事皆無明顯關聯，大原則是請三者擇一印證符合者求解，實務上兩個故事可以排除作為解籤依據。
</p>
