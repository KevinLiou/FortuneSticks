<h1>雷雨師一百籤</h1><br><h2 class='poem_title'>第九九籤【上上。癸壬】</h2><div class='poem'>貴人遭遇水雲鄉<br>冷淡交情滋味長<br>黃閣開時延故客<br>驊騮應得驟康莊<br>(黃閣。指丞相公廨。漢公孫宏有開閣延賓故事)<br></div><br><br><br><br><h2>聖意一</h2><p>名與利。訟和事。家道康。皆吉利。</p><p>病即安。孕生驥。婚則成。行人至。</p><br><h2>聖意二</h2><p>名與財。皆得意。家道康。皆吉利。病即安。孕生貴。訟則伸。行人至。</p><br><h2>東坡解</h2><p>憶昔貴人。忽見邂逅。從此提攜。命運亨泰。</p><p>出入圖謀。凡事利快。士庶占之。前程遠大。</p><br><h2>碧仙註一</h2><p>如鴻遇順風。眾隨下水中。</p><p>得人輕助力。任意過西東。</p><p></p><br><h2>碧仙註二</h2><p>結交通義勝黃金。黃金不及至人心。王陽貢禹當年事。相慶彈冠待好音。</p><br><h2>解曰</h2><p>此籤上吉。家宅安穩。風水利。名與利皆快便。</p><p></p><p>婚姻成。行人至。病安全。孕生子。保平安。凡事皆吉利也。</p><br><h2>釋義</h2><p>光武與嚴光同學。厥後光武物色訪求。</p><p>於富春山安車迎之。延之黃關。</p><p>士庶占之。必得貴人提攜。但未實有富貴。</p><p>凡事主午上大利。</p><p>驊騮。良馬也。驟康莊。通且達矣。</p><p>水雲鄉如黃牛峽。白馬江。東南澤國之類。</p><p>遣遇于此。宜謹修為可也。</p><br><h2>占驗</h2><p>一人選時占此。後得武進。乃東南水澤之國。自甘冷淡。冀得久任。</p><p>又一人登科。占此久不第。直至座師拜相作總裁時。始第應第三四句。</p><p>又一人習賈。有才扶不得主。料其必敗。占此欲應海口。世好蘇氏聘。不果。乃為鳳閣街黃姓當事。將週歲。甫開市。而蘇氏以厚利爭向。遂於通衢。建一大生意。歷二十年號。已馳名。其人始卒。</p><p>此占連題義畢應。善解者。毋煩多贅焉。</p><br><br><h1>故事</h1><h2>百里奚投秦</h2><p>百里奚。宛人。初事虞公。晉假途滅虢。知其將亡。</p><p>不諫而先去之。秦復為勝。逃隱於楚。</p><p>秦穆公聞其賢。以五千皮向楚贖回。授以國政。</p><p>秦自強盛。并國二十。遂霸西戎。國人稱奚為五羖大夫。</p>