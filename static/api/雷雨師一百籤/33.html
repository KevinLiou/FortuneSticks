<h1>雷雨師一百籤</h1><br><h2 class='poem_title'>第三三籤【中平(中吉)。丁丙】</h2><div class='poem'>不分南北與西東<br>眼底昏昏耳似聾<br>熟讀黃庭經一卷<br>不論貴賤與窮通<br></div><br><br><br><br><h2>聖意</h2><p>訟莫爭。病難癒。名與利。莫貪取。</p><p>問行人。信尚阻。能修善。有神助。</p><p></p><p></p><p></p><br><h2>東坡解一</h2><p>吉凶禍福。報應分明。若人祈禱。如谷應聲。</p><p>無分貴賤。宜養精神。定則能應。福自駢臻。</p><br><h2>東坡解二</h2><p></p><p>吉凶禍福。報應分明。若知祈禳。如谷應聲。</p><p>無分貴賤。宜養精神。定則能應。福自駢臻。</p><br><h2>碧仙註</h2><p>是非莫管。一任紛紜。</p><p>見如不見。聞如不聞。</p><br><h2>解曰</h2><p>此籤不宜妄想。只宜守舊。自有成就。</p><p>不意反成得意。無望反成有望。宜謹守所為。不可自專。</p><p>訟莫興。病宜禳。利葵貪。行人阻。若修善。自有神助也。</p><br><h2>釋義</h2><p>不宜妄動。佯為聾瞽。是非莫管。</p><p>黃庭經。道書也。</p><p>士人占之。但當明其道。不計其功。貴賤窮通。付之天數。則天必祐之矣。</p><br><h2>占驗</h2><p>一生會試。將揭榜。占此。竟不第。</p><p></p><p>又一人。問終身。占此後。中年失明。妻子俱喪。</p><p>寄居道院。至老安康。眼目反明。此熟讀黃庭(經)之應也。</p><p></p><p>又光緒。乙酉科。晉江一文會。十餘人。於鄉闈前同占此籤。</p><p>榜發。惟王生取。雖第四名。經魁。始悟黃庭經一卷五字之驗。如此。</p><p></p><p>又一朱生。將應院試。亦占此入場。竟坐東號舍。有為解曰。</p><p>逐句之未。暗藏東廊卷通四字。後果入泮。</p><p>按聾與廊字異而土音相同。善解者自不拘執也。</p><br><br><h1>故事</h1><h2>莊子慕道</h2><p>莊子名周。蒙人。為周漆園使。其學無所不闚。</p><p>楚威王聞其賢。遣使厚幣迎之。周曰。千金重利。卿相尊位也。</p><p>子獨不見犧牛乎。我寧游戲以浹吾志。焉慕清靜。無為之道。</p><p>師事老子。著南華經等書。十餘萬言。</p>