<h1>雷雨師一百籤</h1><br><h2 class='poem_title'>第三九籤【下下(中下)。丁壬】</h2><div class='poem'></div><div class='poem'>北山門下好安居</div><div class='poem'>若問終時慎厥初</div><div class='poem'>堪笑包藏許多事</div><div class='poem'>鱗鴻雖便莫修書</div><div class='poem'>(下字，另有改作外字一說)</div><br><h2>聖意一</h2><p>病擇醫。訟宜解。求財無。圖名旡。</p><p>婚宜審。行須待。謹修為。過必改。</p><p></p><br><h2>聖意二</h2><p>病擇醫。訟宜解。謹修為。過必改。財杳茫。名遲疑。婚宜慎。行須時。</p><br><h2>東坡解一</h2><p>靜處安身。不堪比匪。欲保終吉。作事謹始。</p><p>無感人言。切防害己。勿輕傳信。暗中有鬼。</p><br><h2>東坡解二</h2><p></p><p>靜處安身。是非莫理。欲保終吉。作事謹始。無惑人言。切防害己。勿輕傳書。暗中有鬼。</p><br><h2>碧仙註一</h2><p>好把工夫作吉鎡。有時暗地結姻緣。</p><p>對面好談心曲事。莫將隱奧與人傳。</p><p></p><br><h2>碧仙註二</h2><p>仁里安居善自全。有時暗地結姻緣。對我好談心曲事。莫將隱奧與人傳。</p><br><h2>解曰</h2><p>此籤只宜守舊。不可妄想。謀望遲遲。</p><p>且待時至。還須退步。方得安寧。</p><p>病擇醫。訟宜解。求財無。婚宜審。行人阻。</p><p>謹慎修為。庶幾得以長保。</p><br><h2>釋義</h2><p>戒人安身靜處。慎擇交游。防閑詐偽。</p><p>言他人包藏禍心。久欲中我。我則付之一笑。</p><p>但當作事謀始。謹慎修為。勿囂囂口舌。以招禍非。</p><p>莫修書言欺詐之不可為也。處訟宜和。求財以信。</p><p>有病者不保守。則死亡必至。末句或作好修書欠妥。</p><br><h2>占驗</h2><p>江右一貴人。寓金陵。卜墳葬父。占此後。屢擇不中。</p><p>因出麒麟閣觀地。偶見門外一山。遂問鄉人山名。</p><p>對曰北山。即得佳地。乃悟首句之驗。</p><br><br><h1>故事</h1><h2>陶淵明賞菊</h2><p>晉。陶淵明。字元亮。在宋名潛世。號靖節先生。</p><p>少好高尚。博學善文。宅邊有五柳。自號五柳先生。</p><p>後為彭澤合郡。遣督郵至縣吏。白當冠帶。</p><p>見之歎曰。吾不能為五斗米折腰。即解印去。</p><p>賦歸去來辭。以見意性。愛菊花。每清晨必賞之。</p>