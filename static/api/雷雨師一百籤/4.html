<h1>
    雷雨師一百籤
</h1>
<br>
<h2 class='poem_title'>
    第四籤【下下。甲丁】
</h2>
<div class='poem'>
    去年百事頗相宜<br>
    若較今年時運衰<br>
    好把瓣香告神佛<br>
    莫教福謝悔無追<br>
    （頗字，另有改可字一說）
</div>
<br>
<br>
<br>
<br>
<h2>
    聖意一
</h2>
<p>
    功名無。財祿輕。訟宜息。婚未成。病難癒。行阻程。若求吉。禱神明。
</p>
<br>
<h2>
    聖意二
</h2>
<p>
    功名無。財祿輕。訟宜息。婚難成。病難癒。行阻程。若求吉。禱神明。
</p>
<br>
<h2>
    東坡解
</h2>
<p>
    先吉後凶。時運將否。謀事無成。頓非前比。秉誠禱神。以求福祉。若無遠慮。悔無及已。
</p>
<br>
<h2>
    碧仙註一
</h2>
<p>
    好事連綿過。時衰禍漸來。頂天並拜地。庶可保無災。
</p>
<br>
<h2>
    碧仙註二
</h2>
<p>
    好事從前過。時衰禍漸來。頂天並拜地。庶可保無災。
</p>
<br>
<h2>
    解曰
</h2>
<p>
    此籤吉事已去。凶將漸來。祈禱神明。以保平安。
</p>
<p>
    官事臨身。是非自見。凡事謀望主不成。
</p>
<p>
    求財交易不就。所為皆不利也。
</p>
<br>
<h2>
    釋義
</h2>
<p>
    此言名利之機。禍福之由也。尤當預圖。免致噬臍。悔之晚矣。
</p>
<p>
    今年時運衰。言謀事不利。眷屬不寧。但當側身祈禱。則變災為福。
</p>
<p>
    凡事先凶後吉。運字或作漸字。
</p>
<br>
<h2>
    占驗
</h2>
<p>
    一人平日許下香愿。後患病。占此。輒以未酬香願。為疑不及禱而死。瓣香告神佛。福謝悔無追。二語靈甚。
</p>
<br>
<br>
<h1>
    故事
</h1>
<h2>
    (一)小秦王三跳澗
</h2>
<p>
    小秦王即唐太宗李世民。找劉武周時。被其部將尉遲恭所迫。三跳澗而逃。幾乎不免(難)。幸遇秦叔寶救之。
</p>
<br>
<h2>
    (二)張翰憶鱸魚（「莼鱸之思」之成語典故）
</h2>
<p>
    故事可參考連結：<a href="http://mypaper.pchome.com.tw/540903/post/1321971754" target="_blank">http://mypaper.pchome.com.tw/540903/post/1321971754</a>
</p>
<br>
<h2>
    chance提醒您
</h2>
<p>
    張翰憶鱸魚故事應為本籤正選，張翰看準時勢，藉機求退，是為明哲保身之道。
</p>
<p>
    求得籤者宜察時機不利於己，應找不相干藉口以求退出之道。
</p>
