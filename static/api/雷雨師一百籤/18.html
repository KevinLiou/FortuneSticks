<h1>
    雷雨師一百籤
</h1>
<br>
<h2 class='poem_title'>
    第十八籤【中平。乙辛】
</h2>
<div class='poem'>
    知君指擬是空華<br>
    底事茫茫未有涯<br>
    牢把腳根踏實地<br>
    善為善應永無差<br>

</div>
<br>
<br>
<br>
<br>
<h2>
    聖意一
</h2>
<p>
    名利難。終則有。病禱神。訟勿鬥。
</p>
<p>
    行人遲。事難就。且向善。祈福佑。
</p>
<br>
<h2>
    聖意二
</h2>
<p>
    名利難。終則有。病禱神。訟勿問。
</p>
<p>
    行人遲。事難就。且向善。祈福佑。
</p>
<br>
<h2>
    東坡解
</h2>
<p>
    作事未成。空自指擬。且宜緩圖。急則損己。更宜向善。禱神求安。轉禍為福。可免多端。
</p>
<br>
<h2>
    碧仙註一
</h2>
<p>
    本分兩字到處諧。虧為妄想便生災。財源未遂徒勞力。且宜向善保亨來。
</p>
<br>
<h2>
    碧仙註二
</h2>
<p>
    本分安常到處諧。虧為妄想便生災。
</p>
<p>
    財源未遂徒勞力。且宜向善保亨來。
</p>
<br>
<h2>
    解曰
</h2>
<p>
    此籤不宜妄意求謀。無事空自指擬。定必有損。
</p>
<p>
    切宜向善。祈禱神靈。轉禍成福。
</p>
<p>
    事有多般。功名無。訟勿鬥。行人遲。財難就。
</p>
<p>
    向善保安。乃為上策。
</p>
<br>
<h2>
    釋義
</h2>
<p>
    空華謂事無成也。未有涯亦空也。凡事宜緩。不宜妄動。
</p>
<p>


</p>
<p>
    求名利者。難得易失。若從善事行去。則是腳踏實地。無失處。
</p>
<p>


</p>
<p>
    善為善應。言天之報施。並無差謬。
</p>
<p>


</p>
<p>
    如遇禍患。占此能修省向善。自然轉凶為吉。而天必佑之矣。
</p>
<br>
<h2>
    占驗
</h2>
<p>
    一道人遇寇。欲趨避。占此。潛隱草廬中。得脫去。是應腳根一句。
</p>
<p>


</p>
<p>
    又一人被訟。占此。有司公出。不得歸結。是應底事一句。
</p>
<p>


</p>
<p>
    又一生。占此。秋闈不中。是應第二句。
</p>
<br>
<br>
<h1>
    故事
</h1>
<h2>
    (一)孟嘗君招賢
</h2>
<p>
    戰國。孟嘗君。姓田名文嘗。
</p>
<p>


</p>
<p>
    謂其父田嬰。曰家累萬金。門下不見一覽者。後其父卒。
</p>
<p>


</p>
<p>
    孟嘗君立在落(路)。招致諸侯賓客。及亡人。有罪者。皆歸焉。
</p>
<p>


</p>
<p>
    孟嘗君舍業。厚遇之。以故傾天下之士。
</p>
<p>


</p>
<p>
    其時。門下食客數千。無分貴賤。一與交等。
</p>
<br>
<h2>
    (二)王祐植三槐
</h2>
<p>
    宋代兵部侍郎王祐，多陰德，手植三槐於庭，自言子孫必有為三公的。其子旦後果為相，世稱為三槐王氏，子孫因建三槐堂。（參考網路資料有關宋史部份）
</p>
<br>
<p>
    《宋史˙卷二八二˙王旦傳》祐手植三槐于庭，曰：吾之後世，必有為三公者，此其所以志也（王旦為王祐之子）。
</p>
<br>
<p>
    故事可參考連結 <a href="http://www.minlun.org.tw/3pt/3pt-1-4/t/t334.htm">http://www.minlun.org.tw/3pt/3pt-1-4/t/t334.htm</a>
</p>
<br>
<h2>
    提醒
</h2>
<p>
    因為籤詩與兩個故事皆無明顯關聯，請三者擇一印證符合者求解。
</p>
