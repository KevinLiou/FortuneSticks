<h1>
    雷雨師一百籤
</h1>
<br>
<h2 class='poem_title'>
    第九七籤【上上。癸庚】
</h2>
<div class='poem'>
    五十功名心已灰<br>
    那知富貴逼人來<br>
    更行好事存方寸<br>
    壽比岡陵位鼎台<br>

</div>
<br>
<br>
<br>
<br>
<h2>
    聖意一
</h2>
<p>
    訟即解。名可成。財漸聚。病可寧。
</p>
<p>
    孕生子。婚姻平。行人至。事稱情。
</p>
<br>
<h2>
    聖意二
</h2>
<p>


</p>
<p>
    訟即解。名可成。財漸聚。病且寧。孕生子。婚姻平。行人至。事稱情。
</p>
<br>
<h2>
    東坡解一
</h2>
<p>
    功名進退。一旦逢時。逼人富貴。皆善所基。
</p>
<p>
    更行好事。相與扶持。壽高貴顯。大勝前時。
</p>
<br>
<h2>
    東坡解二
</h2>
<p>
    功名志退。一旦逢時。逼人富貴。皆善所基。便行好事。相與扶持。壽高貴顯。大勝前時。
</p>
<br>
<h2>
    碧仙註一
</h2>
<p>
    天自有眼。人不能知。善惡報應。在人自持。
</p>
<p>


</p>
<br>
<h2>
    碧仙註二
</h2>
<p>
    萬事天公作主張。激言鬢髮已蒼蒼。只須陰騭回天意。科第登雲壽更長。
</p>
<br>
<h2>
    解曰
</h2>
<p>
    此籤大吉利。婚可成。財漸亨。病漸安康。孕生男。
</p>
<p>
    名利遲。後必豐。家道昌。墳宅平。行好事。福祿遂。
</p>
<p>
    凡百事如意也。
</p>
<br>
<h2>
    釋義
</h2>
<p>
    人年五十。其氣已衰。其心已灰。一日逢時。富貴逼人而至。
</p>
<p>
    是乃天數使然。占者必否極而後泰至。
</p>
<p>
    然又當行好事。不可貪取妄作。斯能長保其泰矣。
</p>
<p>
    朱買臣。五十富貴。
</p>
<p>
    岡陵者。三壽之謂。鼎為三足之器。各為三公之象。
</p>
<p>
    占此主有三數之應。占者詳之。
</p>
<br>
<h2>
    占驗
</h2>
<p>
    一生占科舉。不中而歸。時四十有九。明年病亡。應許第一句。
</p>
<p>
    又一人年五十。占功名得此。是年顯榮。應詩第二句。
</p>
<p>
    占者須以天時之吉凶消長。人事之返退存亡。合而推之。
</p>
<p>
    功名必本身年五十之外者方佳。否則不利。
</p>
<br>
<br>
<h1>
    故事
</h1>
<h2>
    (一)買臣五十富貴
</h2>
<p>
    漢。朱買臣。會稽人。家貧。賣薪自給。行歌誦書。
</p>
<p>
    妻羞之。求去。買臣曰。吾年五十當富貴。即時自可報汝。
</p>
<p>
    妻不聽。適田夫後。買臣果五十為會稽太守。
</p>
<p>
    妻與田夫治道迎官。買臣駐車呼之。以車載其夫婦。
</p>
<p>
    舍園中給食一月。妻慚自縊。與夫錢以葬之。
</p>
<br>
<h2>
    (二)朱買臣分妻。(馬前覆水)(覆水難收)
</h2>
<p>
    漢朝。名臣姓朱。名買臣。表字翁子。會稽郡人氏。
</p>
<p>
    家貧未遇。夫妻二口住于陋巷蓬門。砍柴賣錢度日。
</p>
<p>
    賣柴憑人估值。不爭價錢。其妻出門汲水。
</p>
<p>
    見群兒嬉笑買臣。深以為恥。其妻後去。
</p>
<p>
    五十歲時。漢武帝求賢。拜為會稽太守。
</p>
<p>
    其妻自悔有眼無珠。願降為婢妾。伏事終身。
</p>
<p>
    買臣命取水一桶。潑于階下曰。若水可收。則可復合。
</p>
<p>
    念結髮之情。判後園隙地與妻及其夫耕種自食。
</p>
<p>
    其妻遂投河而死。
</p>
<br>
<h2>
    (三)公孫宏白衣三公
</h2>
<p>（應為公孫弘，這是籤詩普遍錯誤，詳見<a href="http://www.mcu.edu.tw/department/app-Lang/china/t10/3/3-3-01.htm">http://www.mcu.edu.tw/department/app-Lang/china/t10/3/3-3-01.htm</a>）</p>
<br>
<p>
    漢朝的公孫弘年輕時很窮，在海邊放豬。四十歲時開始學習《春秋》，六十歲時，漢武帝廣招天下賢良文學之士，公孫弘被征為博士。七十六歲時公孫弘當了丞相，封平津侯。雖然貴為三公，但公孫弘生活卻很簡樸，每頓飯只有一個葷菜，把自己的俸祿都給了故人賓客，家裡沒有什麼余財。
</p>
<p>
    後來淮南王和衡山王謀反，朝廷追拿其黨羽正緊的時候，公孫弘卻生病了。他覺得自己關鍵時刻不能給國家出力，給漢武帝上書請求辭職。漢武帝回信說：「……你不幸得了小病，就像寒霜朝露一樣，很快就會好的，目前朝廷還有許多重要的事情等著你，你看看醫生，休養休養，好了就回來，為什麼要辭職呢？」
</p>
<p>
    又賜給他牛酒和各種布帛，做為養病之用。不久，公孫弘的病好了，就又上朝理事了。
</p>
<br>
<p>
    「霜露之疾」形容病很輕，很快就會痊癒。
</p>
<br>
<p>
    （出自《漢書·公孫弘傳》）
</p>
<br>
<p>
    參考資料來源：http://www.minghui-school.org/school/article/2005/5/22/43662.html (已失效)
</p>
