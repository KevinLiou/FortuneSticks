<h1>雷雨師一百籤</h1><br><h2 class='poem_title'>第八七籤【下下。壬庚】</h2><div class='poem'>陰裏詳看怪爾曹<br>舟中敵圖笑中刀<br>藩籬剖破渾無事<br>一種天生惜羽毛<br>(圖字，另有改作國字一說)<br>(羽字，另有改作鳳字一說)<br></div><br><br><br><br><h2>聖意一</h2><p>名利無。病有祟。訟莫興。和為貴。</p><p>莫貪財。婚不利。孕無憂。行未至。</p><br><h2>東坡解一</h2><p>骨肉乖張。操戈入室。面上春風。胸中荊棘。</p><p>何不思維。人己則一。若能和同。變凶為吉。</p><br><h2>碧仙註一</h2><p>自家何必操弋戟。若有平生便釋然。</p><p>所在所為天地見。陰消漸弭可無愆。</p><p></p><p></p><br><h2>碧仙註二</h2><p></p><p></p><p>白日青天大丈夫。何須猜忌暗相圖。</p><p>推心置腹堪唇齒。交濟成功兩不殊。</p><p></p><p></p><br><h2>解曰</h2><p>此籤先凶後吉。凡事要和同。可免是非。</p><p>病有祟。未安。訟傷手足之親。只宜和解。</p><p>防暗箭。求財遂。卻被相熟之人耗散。</p><p>婚有變。不合行人。未即至也。</p><br><h2>釋義</h2><p>言人受形父母。初無少異。譬如桃仁。則生桃枝。亦不變種而生。</p><p>故占者當慎惜鳥毛。養成飛騰之具。則去貧賤而受富貴矣。</p><p>占此主骨肉猜忌。小人侵害。苟能大公無我。</p><p>取信於人。則自可免。尚宜慎之。</p><br><h2>占驗</h2><p>一生攜重資赴試出行。占此。登舟遇一人。求附舟。</p><p>失足落水。衣盡濕。此生解衣贈之。復與酒食溫煖之。</p><p>臨別謂生曰。我盜也。將有不利於君。感君之義。故謝去耳。</p><p>生復厚贈之。雖此生之德感化其心。亦籤經之明示昭然也。</p><br><br><h1>故事</h1><h2>武侯與子敬同舟</h2><p>曹操已破劉備。備奔夏口。依劉琦。</p><p>操乘勢下江南。孫權大懼。和戰未決。</p><p>聞曹兵聲勢百萬。乃使魯肅往夏口探問虛實。</p><p>並且孔明同入吳肅。欲戰於舟中。</p><p>囑孔明曰。見吾主切勿言曹兵之多。勸其決戰。</p><p>合力拒曹。願先生相助焉。</p>