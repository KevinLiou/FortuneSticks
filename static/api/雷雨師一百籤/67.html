<h1>雷雨師一百籤</h1><br><h2 class='poem_title'>第六七籤【中平。庚庚】</h2><div class='poem'>纔發君心天已知<br>何須問我決狐疑<br>願子改圖從孝悌<br>不愁家室不相宜<br></div><br><br><br><br><h2>聖意一</h2><p>訟和貴。病改醫。財別圖。婚姻遲。</p><p>問行人。尚未歸。能改過。事皆宜。</p><br><h2>聖意二</h2><p></p><p>訟和貴。病改醫。財有付。婚姻遲。</p><p>問行人。尚未歸。能改過。事皆宜。</p><br><h2>東坡解一</h2><p>所謀未善。何必禱神。當決於理。改過自新。</p><p>但能孝悌。敬君事親。和氣生福。家道回春。</p><br><h2>東坡解二</h2><p></p><p>所謀未善。何必禱神。當決於理。改過自新。</p><p>但能孝友。敬君事親。和氣生福。家道回春。</p><br><h2>碧仙註一</h2><p>立志須行在善中。天難瞞隱意先通。</p><p>能行好事有功效。管取家門喜氣濃。</p><p></p><p></p><p></p><br><h2>碧仙註二</h2><p>立志須行善道中。天難瞞隱意先通。能行好事培根本。管取家門喜氣濃。</p><br><h2>解曰</h2><p>此籤。好善有善報。作惡有惡報。</p><p>君當決狐疑之也。改過自新。禍去福來。</p><p>但存好心。和氣自生。求財先難後易。</p><p>婚姻吉。行人遲。孕生男。風水利也。</p><br><h2>釋義</h2><p>言天之禍福由人善惡。不必問我以決狐疑。</p><p>但當改過遷善。自然福至禍消。</p><p>孝悌者。百行之先。萬善之本也。</p><p>人能孝悌。則和氣充溢。而家室自宜矣。</p><p>目下名利難得。後有生意。</p><p>占此主先難後易。宜改圖之則吉。</p><br><h2>占驗</h2><p>(宋)。萬歷(年)間。一廣文選遼東部司學訓時。以遼左方亂為憂。</p><p>占此。遲疑未行。值遼陽陷。沒改選湖廣。孝感縣。</p><p>教諭屢掌縣印。大有所獲。應第三句也。</p><p>又(清)光緒甲申。余室得病。諸醫調治未愈。</p><p>余占此。乃延一醫家。在孝悌境者。遂漸痊。後二句驗甚。</p><br><br><h1>故事</h1><h2>(一)江遺囑兒</h2><p>(原書未述內容，但籤詩網近日已蒐集到，日後伺機補上)</p><br><h2>(二)蘇瓊下淚</h2><p>有百姓乙普明兄弟爭奪田地，多年未能斷清，他們各自提供證人。竟然有一百來人為他們雙方作證。蘇瓊召集乙普明兄弟，當著眾人勸告他們說：“天下難以得到的是兄弟，容易尋求的是田地，假如讓你們得到田地而失去兄弟之心，將會怎樣？”蘇瓊說著就掉下淚來，眾人無不哭泣。乙普明兄弟叩頭請求到外面去再加考慮，他們兄弟已分居十年，於是又搬到一起居住。</p><p>資料來源：《清官貪官錄‧蘇瓊傳》譯文</p><p><a href="http://www.millionbook.net/js/l/lishiyu/qgtg/026.htm">http://www.millionbook.net/js/l/lishiyu/qgtg/026.htm</a></p>