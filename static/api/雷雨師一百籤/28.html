<h1>雷雨師一百籤</h1><br><h2 class='poem_title'>第二八籤【上吉。丙辛】</h2><div class='poem'>公侯將相本無種<br>好把勤勞契上天<br>人事盡從天理見<br>才高豈得困林泉<br></div><br><br><br><br><h2>聖意一</h2><p>病與訟。久方解。名與利。姑少待。</p><p>若失物。尋必在。雖漸困。終必泰。</p><br><h2>聖意二</h2><p></p><p></p><p>病與訟。久方解。名與利。姑少待。若失物。尋必在。雖暫困。終必泰。</p><br><h2>東坡解一</h2><p>榮華富貴。勤苦得之。目下雖困。後必逢時。切勿自怠。更勉修為。人事既盡。天理可知。</p><p>東坡解二</p><p>榮華富貴。勤苦得之。目下雖困。後必逢時。切勿自怠。更勉修為。人愁既盡。天理可知。</p><br><h2>碧仙註</h2><p>但存平等心。所作皆無慮。若不勤謹修。歡處必生事。</p><br><h2>解曰</h2><p>此籤吉利。凡事切莫歎息。更須修心向善。自有好處。</p><p>問訟。久方決。名利達。失物尋在。病宜祈保。行人還。求財得。</p><br><h2>釋義</h2><p>人之富貴。勤苦可得。豈限白屋朱門之說。所謂本無種者也。</p><p>目下雖困。而未逢時。切莫嗟嘆。但當勇為。</p><p>若才高而人事已盡。則天必假手薦拔。不求而自至矣。</p><p>名有天理之報。財有守時之益。</p><p>凡事只當循乎理法。不可妄為也。</p><br><h2>占驗</h2><p>一士人林某。問終身。占此後。習武不利。加納為泉州府牧。終於任。</p><p></p><p>又馬生。歲科試。皆列三等。及占此。加考古學。</p><p>竟以擬上林賦冠軍。遂得補廩。</p><br><br><h1>故事</h1><h2>(一)相如題橋</h2><p>漢。司馬相如。成都人。未遇時。嘗遇橋。見貴者車馬喧騰。</p><p>慨然曰。大丈夫當如是。因題橋以見志。作子虛上林賦。</p><p>武帝讀而善之。召見以為郎。會唐蒙驚憂。巴蜀遣相如責之。</p><p>上乃拜相如為中郎將。後有人上書告。相如使時受金。</p><p>失官居歲餘。復召為郎。</p><p></p><br><h2>(二)司馬相如題橋</h2><p>昔司馬相如。十年窗下。苦心讀書。貧窮不得志。</p><p>其平日有志氣之人。故當入蜀過橋。題十三字於橋柱曰。</p><p>他日若不乘高車駟馬。不過此橋。</p><p>隨後果得大貴。回家經過此橋。有志者。事竟成矣。</p>