<h1>
    雷雨師一百籤
</h1>
<br>
<h2 class='poem_title'>
    第五四籤【中平。己丁】
</h2>
<div class='poem'>
    萬人叢裏逞英豪<br>
    便欲飛騰霄漢高<br>
    爭奈承流風未便<br>
    青燈黃卷且勤勞<br>

</div>
<br>
<br>
<br>
<br>
<h2>
    聖意
</h2>
<p>
    財未遂。名未超。訟不宜。病未消。
</p>
<p>
    婚難信。行路迢。待時至。百事饒。
</p>
<br>
<h2>
    東坡解一
</h2>
<p>
    謀望趨高。便期遠到。爭奈時乖。徒自狂躁。且宜守己。勉行善道。直待時亨。凡事皆好。
</p>
<br>
<h2>
    東坡解二
</h2>
<p>
    謀望過高。便期遠到。爭奈時乖。徒自狂躁。且宜守己。勉行善道。直待時亨。凡事皆好。
</p>
<br>
<h2>
    碧仙註一
</h2>
<p>
    一事方成一事虧。不如意者受禁持。舟移上水南風急。險阻艱難在此時。
</p>
<p>


</p>
<p>


</p>
<p>


</p>
<br>
<h2>
    碧仙註二
</h2>
<p>
    強取強求不自知。個中綿力本差池。狂風逆水皆為患。險阻艱難在此時。
</p>
<br>
<h2>
    解曰
</h2>
<p>
    此籤惺惺成懞憧。凡事皆不如意。只可守舊。休自躁進。
</p>
<p>
    徒勞心力。直待時來。自有亨泰。名未超。財未遂。
</p>
<p>
    訟不宜。婚休問。行人遠。病未安。命運迍。宜謹守也。
</p>
<br>
<h2>
    釋義
</h2>
<p>
    英豪之士。天氣所生。高出人表。自有不同。
</p>
<p>
    然圍(圍本作右阜左危)于運之窮。未遂飛騰。
</p>
<p>
    但不為窮所困。而能勤勞。
</p>
<p>
    黃卷則志之所養。愈雄邁乎人矣。
</p>
<p>
    一得其時。豈不濟。占者無得。只宜謹守。
</p>
<br>
<h2>
    占驗
</h2>
<p>
    一生少年鄉榜高魁。迨會試時占得此籤。後竟累舉不第。
</p>
<p>
    三任教職以終其身。不負青燈黃卷之驗。
</p>
<p>


</p>
<p>
    又(清)同治。甲子。福建漳州府城。為髮逆所陷。(太平天國留髮)
</p>
<p>
    時陸提林軍。門將帶兵進勦。先占此。後果不利。第三句籤語驗甚。
</p>
<br>
<br>
<h1>
    故事
</h1>
<h2>
    (一)蘇秦刺(蘇秦不第)
</h2>
<p>
    戰國。蘇秦。洛陽人。師鬼谷子。
</p>
<p>
    游說秦王。書十二上其說。不行。
</p>
<p>
    裘敝金盡。憔悴而歸。至家妻不下(織)機。(不理睬其夫)
</p>
<p>
    嫂不為炊。(不煮飯給其叔)
</p>
<p>
    秦慚怒。得太公陰符。發憤苦讀。
</p>
<p>
    困怠時用錐刺股。痛而再讀。
</p>
<p>
    後以合從(合縱)之說。聯六國抗秦。
</p>
<p>
    說趙竟佩六國相印。
</p>
<br>
<h2>
    (二)蘇秦十上書
</h2>
<p>


</p>
<p>


</p>
<p>


</p>
<p>
    戰國時候的洛陽人蘇秦，遊說秦惠王，上書十次而遊說不成。黑貂皮椅穿破了，百斤黃金用光了，回到家裡“妻不下飪，嫂不為炊，父母不與言”，家裡人
</p>
<p>
    都不理睬他。蘇秦下了狠心，日夜苦讀姜太公的《陰符經》，研究其中的奇謀策略。至更深夜半，頭迷眼閉，但一想到自己所受的奇恥大辱，就拿一把錐子，自刺其股，在大腿上紮一下，醒了以後再讀。如此苦讀，一年以後出山，說服六國，聯合抗秦，完成了合縱大計，自己也腰掛六國相印，成為歷史上著名的縱橫家。
</p>
