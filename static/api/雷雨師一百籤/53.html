<h1>雷雨師一百籤</h1><br><h2 class='poem_title'>第五三籤【下下。己丙】</h2><div class='poem'>艱難險阻路蹊蹺<br>南鳥孤飛依北巢<br>今日貴人曾識面<br>相逢卻在夏秋交<br></div><br><br><br><br><h2>聖意</h2><p>病與訟。皆不利。名與財。亦阻滯。孕有驚。行未至。若遇貴。事方濟。</p><br><h2>東坡解</h2><p>艱難歷遍。作事皆非。南鳥北巢。失其所依。夏秋之交。貴人相提。應稱謀望。榮達可期。</p><p></p><p> </p><br><h2>碧仙註一</h2><p>謀為先阻後通亨。事用心機遂所行。若得貴人提拔處。諸般方可事圓成。</p><p></p><br><h2>碧仙註二</h2><p>謀為先阻後還亨。事際心機遂所行。若得貴人提拔處。諸般方可此圓成。</p><br><h2>解曰</h2><p>此籤歷涉艱難。凡事不遂。如南鳥依北巢。失其所居之處。</p><p>若遇秋之後。方得貴人提攜。</p><p>病宜防。訟亦險。名利俱阻。行人未回。婚能成。財緩有。</p><p>言目下終未便也。</p><br><h2>釋義</h2><p>玄德贅孫堅女。起臥處。悉羅列劍戟。其歷艱險。</p><p>恍如失勢之龍。是南鳥依北巢。不得其所也。</p><p>後竄南歸。起諸葛。用關張。是得貴人識面也。</p><p>占者若所依之地。因其人而用之不得其宜。則是非紛紜。</p><p>動輒見咎。凡事夏末秋初。方遇貴人提攜。有泰來之兆。</p><p>名利遂意。但恐其終不如其始。</p><p>婚不易成。訟不得勝。他事慎之。</p><br><h2>占驗</h2><p>宋。紹興中。閩人。施宜生。陷賊中。百計得脫避。淮上占此。</p><p>人金獻策。金主擢居上第。累官尚書。左丞以出使。</p><p>至宋泄漏軍情。獲罪。此南鳥北巢之驗。</p><p>又(清)同治。戊辰。余仝五邑諸芸友。占此。</p><p>後惟南安楊生。坐東號舍見售。亦南鳥孤飛之應也。</p><p></p><p>竹坪識。</p><br><br><h1>故事</h1><h2>劉玄德入贅孫權妹</h2><p>劉玄德。即西蜀先主也。為荊州牧時。甘夫人(劉備妻)新喪。</p><p>東吳孫權聞知。詐以妹招贅欲賺(軟禁)其人。吳素討荊州。</p><p>孔明料知。乃授趙雲錦囊計。保先主入吳。(東江招親)</p><p>意弄假成真。娶孫夫人以歸焉。</p><p>有曰</p><p>周郎妙計高天下。賠了夫人又折兵。</p>