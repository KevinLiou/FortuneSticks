<h1>雷雨師一百籤</h1><br><h2 class='poem_title'>第八三籤【下下。壬丙】</h2><div class='poem'>隨分堂前赴粥饘<br>何須妄想苦憂煎<br>主張門戶誠難事<br>百歲安閒得幾年<br></div><br><br><br><br><h2>聖意一</h2><p>名與利。難遽致。訟宜和。行未至。病瘥遲。婚莫議。能守待。家必利。</p><br><h2>聖意二</h2><p>名與利。莫貪求。訟宜和。行未至。病瘥遲。婚莫議。能保守。家必利。</p><br><h2>東坡解</h2><p>好事隨緣。莫貪莫競。且宜守成。庶保安靜。若更妄求。必主多憂。何如退省。以遂優游。</p><br><h2>碧仙註一</h2><p></p><p></p><p>守己當知事莫為。莫將心術肆凌欺。依然舊日規模好。休聽閒人說是非。</p><p></p><br><h2>碧仙註二</h2><p></p><p>貧賤安常識者希。天時人事貴知幾。</p><p>依然舊日規模好。休聽閒人說是非。</p><p></p><p></p><p></p><br><h2>解曰一</h2><p>此籤宜守成。不可妄為。凡事且隨緣分。不宜出行。</p><p>婚未成。財莫貪。名利休問。訟宜和。病未痊。六甲保。</p><p>墳宅改移。安分謹守持家。方吉利也。</p><br><h2>解曰二</h2><p></p><p>宜隨分退守。恰得安常處順之樂。若貪現前而圖意外。不唯無益。更曾煩惱而已。雖則家計艱難。然安閒境地。不可多得。合不愛惜光陰。甘守清況之為得乎。凡事恬靜則吉。妄動則凶。（臺北行天宮）</p><br><h2>釋義</h2><p>大抵妄想則貪求。貪求則取禍。</p><p>人生百歲。其中無禍無虞。安亨和平之福者。能有幾時。</p><p>占者當退卻一步。坐食饘粥以待時至。</p><p>主張門戶誠難事者。蓋言繼述無人。所以不得相助有成也。</p><br><h2>占驗</h2><p>一生小考。占此。發案列優等補廩。應赴饘粥也。</p><p>又一大剎。僧欲謀為住持。占此遂止。</p><p>後見主僧操持勞苦。迎送干謁煩惱。怨恨不好。</p><p>己之安閒清靜。始悟籤言不謬。</p><p></p><p>又余妹倩。按照磨林名樹立之。母病危。占此獲痊。應百歲安閒得也。</p><p>又一人。被人討欠。討欠人債迫太急。欲賣屋償之。</p><p>占此竟賣不得。後果就收入。還出了時事。方悟二三句之驗如此。</p><p></p><p>竹坪王錢識</p><br><br><h1>故事</h1><h2>(一)諸葛孔明學道</h2><p>漢。諸葛亮。字孔明。瑯琊人。漢末避居南陽。</p><p>志學清修。養生之道。研究奇明(門)遁法。天文術數。</p><p>卦算韜略。無所不精。初不求聞達於諸侯。</p><p>後徐庶薦於劉先生。先主凡三往問計。延為軍師。</p><p>先主即位。拜丞相。受以託孤。後主封為武卿侯。卒諡忠武。</p><br><h2>(二)邵君平卜肆垂簾（應為嚴君平）</h2><p>嚴遵賣卜於成都市，日得百錢自給，則閉肆下簾。富人羅沖為具車馬衣糧，君平曰：「吾非不足也，子奈何以不足而有餘？」沖曰：「吾有萬金，子無儋石，何云有餘？」君平曰：「不然。吾宿子家，人定而役未息，晝夜汲汲，未嘗有足。今我以卜為業，不下床而錢自至，猶餘數百，不知所用。此非我有餘而子不足乎？」君平嘗嘆曰：「益我貨者損我神，生我名者殺我身。」</p><br><p>向子平讀易，至損益卦，喟然嘆曰：「吾已知富不如貧，貴不如賤，但不知死何如生耳？」嫁娶畢，敕斷家事，云：「當如我已死。」與同好秦子夏俱遊五嶽名山，不知所終。</p><br><h2>提醒您</h2><p>明明是嚴君平（嚴遵）的故事，故事卻標為『邵君平卜肆垂簾』，我們推測或許是當初有人將梅花易數的邵雍與嚴君平混淆所致。</p>