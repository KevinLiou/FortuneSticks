<h1>
    雷雨師一百籤
</h1>
<br>
<h2 class='poem_title'>
    第十六籤【下下。乙己】
</h2>
<div class='poem'>
    官事悠悠難辨明<br>
    不如息了且歸耕<br>
    傍人煽惑君休信<br>
    此事當謀親弟兄<br>
    （傍字，另有作旁字一說）<br>

</div>
<br>
<br>
<br>
<br>
<h2>
    聖意一
</h2>
<p>
    訟難明。和為貴。名利無。行人至。婚未成。病有祟。財莫貪。終無利。
</p>
<br>
<h2>
    聖意二
</h2>
<p>
    訟難明。和為貴。功名無。行人至。婚未成。病有祟。財莫貪。終無利。
</p>
<br>
<h2>
    東坡解
</h2>
<p>
    訟事未決。且宜從和。傍人煽惑。平地風波。
</p>
<p>
    慎勿輕信。自投網羅。謀之兄弟。誰能奈何。
</p>
<br>
<h2>
    碧仙註一
</h2>
<p>
    埋頭莫向前。時違休怨天。
</p>
<p>
    貴人垂手援。亨通到百年。
</p>
<br>
<h2>
    碧仙註二
</h2>
<p>
    埋頭莫向前。時違休怨天。貴人垂手接。亨通到百年。
</p>
<br>
<h2>
    解曰
</h2>
<p>
    此籤訟事未辨。以和為貴。名利全無。婚姻未當。
</p>
<p>


</p>
<p>
    凡有謀望。且待時來。有人煽惑。勿輕信也。
</p>
<br>
<h2>
    釋義
</h2>
<p>
    問訟顯然宜和。士人占之。功名未遂。
</p>
<p>


</p>
<p>
    官員占之。主難進步。有礙前程。
</p>
<p>


</p>
<p>
    蓋明有神非。幽有鬼責。財利難求。營謀寡效。
</p>
<p>


</p>
<p>
    凡事待時。不宜聽信讒人。萋菲之說。
</p>
<p>


</p>
<p>
    兄弟謂至親之人。當謀之以決疑惑也。
</p>
<br>
<h2>
    占驗
</h2>
<p>
    一監生科舉。卜此。見遺。後其弟新授。例到監。偕弟同懇人司成。
</p>
<p>
    得以續取。此事當謀。句驗甚。
</p>
<br>
<h2>
    故事
</h2>
<p>
    王祥臥冰（與本籤較無關聯，驗證者仍可參考）
</p>
<p>
    晉。王祥字伏徵。臨沂人。性至孝。事繼母極恭。
</p>
<p>
    謹母欲食生魚。天寒冰凍。祥赤身臥於冰上。求之。
</p>
<p>
    其冰立解。得雙鯉。持歸。人以為孝感云。
</p>
<p>
    後官至太保。進公爵。
</p>
<p>
    (廿四孝)
</p>
<br>
<h2>
    提醒
</h2>
<p>
    　　其實本籤正版故事應是『田氏紫荊再榮』，台版的解籤書大致都沒錯，大家只要將『田真+紫荊』至網路檢索，就可以查閱到這一個隋朝民間故事，故事寓意兄弟當齊心合作。
</p>
