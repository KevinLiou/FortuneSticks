<h1>
    雷雨師一百籤
</h1>
<br>
<h2 class='poem_title'>
    第二七籤【下下(中平)。丙庚】
</h2>
<div class='poem'>
    世間萬物各有主<br>
    一粒一毫君莫取<br>
    英雄豪傑自天生<br>
    也須步步循規矩<br>

</div>
<br>
<br>
<br>
<br>
<h2>
    聖意一
</h2>
<p>
    訟莫興。病審醫。名與利。聽天推。
</p>
<p>
    婚未定。行人遲。凡作事。安分宜。
</p>
<p>


</p>
<p>
    聖意二
</p>
<p>


</p>
<p>
    訟莫興。審醫病。名與利。付之命。
</p>
<p>
    行人遲。婚未定。凡百事。且安分。
</p>
<br>
<h2>
    東坡解一
</h2>
<p>
    富貴分定。切莫強求。若或妄取。必有後憂。
</p>
<p>
    且宜守舊。更勉進修。心行平等。自獲天佑。勉■佑■
</p>
<p>


</p>
<br>
<h2>
    東坡解二
</h2>
<p>


</p>
<p>


</p>
<p>
    富貴分定。切莫強求。若或妄取。必有後憂。且宜守舊。更務進修。心行平等。自獲天庥。
</p>
<br>
<h2>
    碧仙註
</h2>
<p>
    守分方可遇。欺凌必反災。
</p>
<p>
    妄為難自保。依理福田來。
</p>
<p>
    守■本
</p>
<br>
<h2>
    解曰
</h2>
<p>
    此籤只宜守分。不可妄為。
</p>
<p>
    若要謀事。不可以強凌弱。以富壓貧。稍涉欺凌。反成災害。
</p>
<p>
    訟必和。名利有。財難求。行人有阻。病宜禳方可。婚不宜也。
</p>
<br>
<h2>
    釋義
</h2>
<p>
    名利近。不可得遠大。難(成)就。言萬物各有所主。
</p>
<p>
    戒占者不可以強凌弱。且富貴貧賤。自有分定。
</p>
<p>
    若妄為損其德行。安望名利之遠大哉。
</p>
<p>
    此籤大抵。當循規矩。自獲大祐。病者弗藥而自癒也。
</p>
<br>
<h2>
    占驗
</h2>
<p>
    江東神廟。有大樹一株。明太祖皇帝欲伐之。初占此籤。猶為偶然。
</p>
<p>
    復占仍得此籤。遂驚嘆以為神異而置之。
</p>
<p>


</p>
<p>
    又一新科舉人。占得此。春闈大捷。應步步二字。若問一科者不利。
</p>
<p>


</p>
<p>
    又余族人。王生歲試。占此。入場東廊號舍。
</p>
<p>
    與江生隔鄰為道。題解得竅。果入泮。
</p>
<p>


</p>
<p>
    又一生。占此亦入泮。
</p>
<p>


</p>
<p>
    蓋上三句。未明示。主取生三個字。至結句六字。復暗藏一員字之議。
</p>
<p>


</p>
<p>
    王錢謹識。
</p>
<br>
<br>
<h1>
    故事
</h1>
<h2>
    (一)江東得道
</h2>
<p>
    錢塘。羅隱。號江東。唐末舉進士。求官不遂。立意修真。
</p>
<p>
    幸遇異人。傳授心法。因而得道。故能開口成讖。(讖本作織)
</p>
<p>
    嘗遊泉州。乞食於羅裳山下。鄉人慢之。
</p>
<p>
    江東畫馬於石。每夜出踐田穀。鄉人知而請罪焉。
</p>
<p>
    乃畫椿樹以繫馬。遂不踐。至今遺跡猶存。
</p>
<p>
    （與羅隱有關籤詩共有雷雨師一百籤第二十七籤『江東得道』、雷雨師一百籤第三十六籤『羅隱求官』、觀音一百籤第五十八籤『羅隱歸吳越王』。）
</p>
<br>
<h2>
    (二)項仲山飲馬投錢
</h2>
<p>
    飲馬投錢者，謂廉介不苟取，《三輔決錄》謂安陵清者項仲山，每飲馬渭水，嘗投三錢以償之。王損之〈飲馬投錢賦〉，即賦此故事。（飲馬的意思是讓馬喝水，投錢是把錢投入水中之意）
</p>
<br>
<br>
<br>
更多資訊：<a href="http://www.chance.org.tw/%E7%B1%A4%E8%A9%A9%E9%9B%86/%E9%9B%B7%E9%9B%A8%E5%B8%AB%E4%B8%80%E7%99%BE%E7%B1%A4/%E7%B1%A4%E8%A9%A9%E7%B6%B2%E2%80%A7%E9%9B%B7%E9%9B%A8%E5%B8%AB%E4%B8%80%E7%99%BE%E7%B1%A4__%E7%AC%AC027%E7%B1%A4.htm">請參考籤詩網，應驗故事及籤詩研究室。</a>