<h1>雷雨師一百籤</h1><br><h2 class='poem_title'>第七五籤【中吉。辛戊】</h2><div class='poem'>生前結得好緣姻<br>一笑相逢情自親<br>相當人物無高下<br>得意休論富與貧<br></div><br><br><br><br><h2>聖意一</h2><p>財物聚。病即愈。若問訟。必遇主。更修善。禱神助。行人回。事無阻。</p><br><h2>聖意二</h2><p>財物聚。病即愈。若問訟。必遇主。婚姻合。良朋聚。行人回。事無阻。</p><br><h2>東坡解</h2><p>既有夙約。一見如故。所謀皆同。事多就緒。</p><p>何必相逢。又分爾汝。且順而行。事無齟齬。</p><br><h2>碧仙註一</h2><p></p><p></p><p>兩情如水素流通。何況機緣舊日同。</p><p>分外人交分外話。如鴻遇順穩乘風。</p><p></p><p></p><br><h2>碧仙註二</h2><p>兩情如水素流通。恰有機緣向此投。鳥集高林魚躍浪。春風和煦任優遊。</p><br><h2>解曰</h2><p>此籤大吉。凡事遂意。</p><p>功名高。財物聚。病即安。訟者得遇清官。</p><p>婚合。行人回。孕生男。更修善。祈神佑吉也。</p><br><h2>釋義</h2><p>結得好緣。言緣雖多。得處甚少。功名必(遂)。</p><p>舊有根基。今始得濟。財貨如前。無損無益。</p><p>凡百求謀有傾。蓋如故之人扶持無高下。謂彼此兩平配。</p><p>若得意。休生議論。要當知足。訟必准。終難嬴。</p><br><h2>占驗</h2><p>一顯宦欲與貧士結親。占此後其婿果登上第。</p><p>又一富商欲與貧友經營。占此後。其友果能興財致富。皆不論貧富之驗。</p><p></p><p>又表弟陳遠江。內史府試時。臨結榜占得此籤。</p><p>籤意明示以前列結得好緣。是指第一也。後果結榜首。</p><p></p><p>又晉江。郭氏子。科試占此。入場坐結字。其前號乃生字。</p><p>係渠等友陳子也。二人相逢。同發一笑。至掛榜。</p><p>郭在二字二十三名。陳在二等二十四名。此則上三句摘摯之應也。</p><p></p><p>秋嵐王嚗識。</p><br><br><h1>故事</h1><h2>(一)劉小姐愛蒙正</h2><p>誌乘云。呂蒙正。妻劉氏。樞密文茂之女。蒙正未逢時。</p><p>茂當輕之有悔意。劉小姐獨愛之。同居破窯。</p><p>因見蒙正舉止不凡。知蛟龍非久困池中物也。</p><p>後果大魁天下。三居相位受封蔭焉。</p><br><h2>(二)梁鴻配孟光</h2><p>『舉案齊眉』這個成語講的是東漢賢士梁鴻的妻子孟光的故事。相傳孟光隨梁鴻至吳地為人傭工。梁鴻歸家，孟光每為俱食，舉案齊眉，以表示對丈夫的敬重。</p><br><p>但這位賢婦的模樣卻『粗陋無比』，『肥醜而黑』，能『力舉石臼』。据說梁鴻未婚前，就名氣很大，許多人家都要把女兒嫁他，他都不答應。孟光未嫁時，有人給她做媒，她都不肯嫁，說是『必嫁梁鴻』。</p><br><p>夫婦婚后第二天，孟光就脫去新娘綺羅之服，換上粗布衣衫，操持家務。后隨梁鴻隱居霸陵山中，男耕女織，吟詩彈琴，夫婦唱和，過著清貧而和諧的生活。</p><br><p>資料來源：http://www2.tku.edu.tw/~tmpx/pabbs/read.php?tid=5795 (已失效)</p>