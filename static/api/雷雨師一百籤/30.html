<h1>
    雷雨師一百籤
</h1>
<br>
<h2 class='poem_title'>
    第三十籤【中吉。丙癸】
</h2>
<div class='poem'>
    奉公謹守莫欺心<br>
    自有亨通吉利臨<br>
    目下營求且休矣<br>
    秋期與子定佳音<br>

</div>
<br>
<br>
<br>
<h2>
    聖意
</h2>
<p>
    利雖有。莫妄作。訟宜和。病勿藥。
</p>
<p>
    名待時。婚有約。但存心。安且樂。
</p>
<br>
<h2>
    東坡解一
</h2>
<p>
    公平處己。切莫自欺。福祿雖有。漸且待時。
</p>
<p>
    若要進取。未可施為。凡百謀望。秋以為期。
</p>
<p>
    東坡解二
</p>
<p>


</p>
<p>
    公平處己。切莫自欺。福祿雖有。更且待時。
</p>
<p>
    若要進取。未可施為。凡百謀望。秋以為期。
</p>
<br>
<h2>
    碧仙註
</h2>
<p>
    先難後易莫相欺。謀望營為秋得宜。
</p>
<p>
    謹守定應多福祿。且須從緩待其時。
</p>
<br>
<h2>
    解曰
</h2>
<p>
    此籤目下不宜妄取。只宜守己。
</p>
<p>
    官員占之。必有憂疑。若能謹守。方得吉利。
</p>
<p>
    士人占之。且待時來。庶人占之平順。
</p>
<p>
    病宜服藥。訟宜和。婚有約。謀望先難後易。不可躁進。
</p>
<p>
    安分守己。秋月方佳也。
</p>
<br>
<h2>
    釋義
</h2>
<p>
    貴人占之有刑憲。士人占之進取未遂。秋期方有佳音。
</p>
<p>
    宜好學養重。凡事占之。當正道而行。待時而動為要。
</p>
<br>
<h2>
    占驗
</h2>
<p>
    一人少入公門。存心忠厚。久無所遇。
</p>
<p>
    占得此籤。至秋。偶與一貧士結親。聘其女為媳。
</p>
<p>
    日後其母貴顯。此人父子因而致富。
</p>
<p>


</p>
<p>
    又泉州有林生。占財氣。得此籤。未幾。賈客郭秋期官。
</p>
<p>
    一林姓店夥。無故自服毒身死。
</p>
<p>
    林生與認同宗。出為調停。因此得酬金二百。蓋神已先知之。
</p>
<p>


</p>
<p>
    又一生。占功。弟病。得此(籤)未歸家。而中途忽聞凶信。是第三句之驗。
</p>
<p>


</p>
<p>
    竹平王錢敬識。
</p>
<br>
<br>
<h1>
    故事
</h1>
<p>
    柳毅傳書
</p>
<p>
    唐。柳毅下第。歸至涇陽。遇安子滿而涕零。
</p>
<p>
    自云。洞庭龍君之女嫁與涇陽。遭婿暴辱。出書一封。托寄洞庭。
</p>
<p>
    毅以不能入水為辭。女云湖邊有柳樹一株。搖之當有所見。
</p>
<p>
    及至搖樹。果水中有人。出為持書去。
</p>
<p>
    俄邀毅入龍宮。洞庭君以女妻焉。後不知所終。
</p>
