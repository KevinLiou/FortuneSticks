<h1>雷雨師一百籤</h1><br><h2 class='poem_title'>第九六籤【上吉。癸己】</h2><div class='poem'>婚姻子息莫嫌遲<br>但把精神仗佛持<br>四十年前須報應<br>功圓行滿育馨兒<br> (息字有改作媳字一說)<br>(育字有改作有字一說)<br></div><br><br><br><br><h2>聖意一</h2><p>名利訟。遲方吉。病漸瘥。婚姻結。</p><p>終年後。得子息。問行人。未有日。</p><p> </p><br><h2>聖意二</h2><p>名利訟。遲方吉。病漸瘥。婚姻實。</p><p>終年後。得子息。問行人。未有日。</p><br><h2>東坡解一</h2><p>謀望雖遲。終有所遇。福神相佑。扶持門戶。</p><p>終年運泰。事宜進取。凡事稱心。咸無憂慮。</p><br><h2>東坡解二</h2><p>謀望雖遲。中有所遇。福神相佑。扶持門戶。</p><p>終年運泰。事宜進取。凡事稱心。咸無憂慮。</p><br><h2>碧仙註一</h2><p>莫言來速與來遲。自要功名兩夾持。</p><p>但看平生多少力。晚來忽報事皆宜。</p><br><h2>碧仙註二</h2><p></p><p>莫言來速與來遲。天道分明且待時。</p><p>積德到頭終有報。成功何處不相宜。</p><br><h2>解曰</h2><p>此籤求財發達。訟莫興。和為貴。婚先未得。後成。</p><p>遠行信在。此月至。孕生男。保吉。墳宅穩。</p><p>凡事稱心。咸無憂慮也。</p><br><h2>釋義</h2><p>言人求子息者。主生寧馨兒。以至凡百謀。為初未遂意。</p><p>終必遇平正心事。則天必相佑。</p><p>名利遠大。得此籤者主有四字之應。</p><p>病見凶。過卯巳月日無事。</p><p>子息莫本作仔細非也。</p><br><h2>占驗</h2><p>一人苦淫雨。入廟問晴占此。不知所解。及霽乃值滿日也。</p><p>且馨字下有一日字。此其所以待滿而日出也。</p><p></p><p>又(清)光緒九年。晉江郭生年四十。元旦到廟祈禱財氣科名。</p><p>占得此。無所應。至冬間乃舉一子。其生辰與該生同日月。</p><p>此三四句籤語之驗也。</p><p></p><p>又惠安縣。有一武生。將應試占此後。縣榜取結第十名。</p><p>府榜取結二十六名。迨宗師按臨則取第四名。</p><p>至拜客諸酒完後。復生一子。亦三四兩句之應也。</p><p>按四十年前之年與連字同音。</p><br><br><h1>故事</h1><h2>(一)山濤見王衍</h2><p>晉。山濤。字巨源。河內懷人。器量不群。</p><p>小與阮藉為竹林友。武帝朝為吏部尚書。薦拔人物。</p><p>王衍少時。山濤見之曰。何物老嫗生此寧馨兒。</p><p>然悟天下蒼生。首必此子也。</p><p>衍字夷甫。晉陽人。神姿高徹。如瑤林瓊樹。</p><p>官至司徒。後為石勒所害。</p><br><h2>(二)于公高大門閭</h2><p>　　于公，漢朝郯人(今山東省郯城縣)，是宣帝時丞相于定國的父親，為縣衙掌理獄訟的官吏，判斷獄訟公平允當，被判的人，莫不心服口服，毫無怨恨。 </p><p>　　東海有孝婦名周青，年少守寡，沒有兒子，事奉婆婆恭敬孝順，婆婆勸她改嫁，孝婦始終不肯，婆婆曾對鄰居說：「我的媳婦事奉我孝順勤苦，可憐她無子守寡，為了我耽誤終身幸福，我年老了，長久托累於她，心中實在不忍，不知如何是好？」於是自殺而死，其女不明實情，誣告孝婦，殺死其母，太守逮捕孝婦嚴加烤打審問，孝婦不堪重刑，被迫含冤認罪，獄案已成文書具備，送到官府，于公據理為孝婦昭雪，太守不聽，于公極力爭論不能得，於是抱著已成的獄案文書，痛哭於官府上。太守不理，竟然判處孝婦死刑。 </p><p>　　孝婦死後，東海郡內，枯旱三年不雨，五穀不熟。後來新任太守到任，詢問原故，于公又為孝婦洗雪冤情，太守占卜得知原故，於是親自祭祀孝婦墳墓，并作表頌揚立碑於墓，天立時大雨，當年東海郡，便得豐收。 </p><p>　　郡中由於此事，更加敬重于公。後來于公閭門壞了，父老共同要為他修理，于公說：「門閭可做高大些，使能容駟馬高蓋車進入，我治理獄訟多陰德，未曾冤枉於人，將來子孫必有昌盛顯貴者。」其子于定國為廷尉官掌刑辟，治獄亦小心謹慎，以公平寬恕著稱當世。當時朝野讚歎稱頌說：「張釋為廷尉，天下無冤民，定國為廷尉，百姓自以為不冤。」 </p><p>　　後來宣帝任用于定國為丞相封西平侯，享年七十餘歲善終，追封為安侯，其子于永，以孝傳聞於當世，官至御史大夫，數代封侯傳誦於世。</p><br><p>資料來源：歷史感應統紀語譯</p><p><a href="http://ccnt2.ntcu.edu.tw/ming/content.asp?sno=00000574&book=66&page=23">http://ccnt2.ntcu.edu.tw/ming/content.asp?sno=00000574&book=66&page=23</a></p>