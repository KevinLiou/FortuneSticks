<h1>雷雨師一百籤</h1><br><h2 class='poem_title'>第四六籤【中平。戊己】</h2><div class='poem'>君是山中萬戶侯<br>信知騎馬勝騎牛<br>今朝馬上看山色<br>爭似騎牛得自由<br></div><br><br><br><br><h2>聖意一</h2><p>名與利。皆不濟。訟莫興。多阻滯。</p><p>行人遲。婚莫許。謹踐修。當靜處。</p><br><h2>聖意二</h2><p></p><p>名與利。勿貪求。訟莫興。難罷休。行人遲。婚莫許。謹修為。當靜處。</p><br><h2>東坡解一</h2><p>本自富貴。己勝常人。愈有愈貧。禍及自身。</p><p>宜依本分。當享平和。勸君靜守。可免災罹。</p><br><h2>東坡解二</h2><p></p><p>本等富貴。己勝常人。愈有愈貪。禍及己身。</p><p>宜依本分。當享和平。勸君靜處。可免災迍。</p><br><h2>碧仙註一</h2><p>要作惺惺成懞憧。誰知懞憧勝惺惺。</p><p>多生巧計須成拙。守己方纔事有成。</p><p></p><p></p><br><h2>碧仙註二</h2><p>要作惺惺成懞憧。誰知懞憧作惺惺。多生巧計須成拙。守己方纔事稱心。</p><br><h2>解曰</h2><p>此籤宜守舊。不可妄作。遠行必有阻滯。</p><p>訟必凶。病多險。婚兩平。有是非。名利休問。</p><p>凡事不好。但安分方亨榮華。</p><p>許君靜處安身。可免災禍。</p><br><h2>釋義</h2><p>萬戶侯。富貴人也。神言君固勝乎常人也。</p><p>今朝馬上看山色。亦只當如是。反涉險道心。多悒鬱。</p><p>爭似騎牛得自由。不如安分守舊。則是非莫及。</p><p>寵辱不驚。享清修之福。</p><p>名利婚姻諸事。交午字上可。丑字上大利。</p><br><h2>占驗</h2><p>一生丑年歲考三等。午年考優等。科舉省城。占此下第。但生本貧士。邊方僻遠。盤費不資。大為所困。此不如騎牛之驗也。</p><br><br><h1>故事</h1><h2>(一)孤兒報冤</h2><p>孤兒即。晉。趙武也。史稱父朔。為屠岸賈所殺。朔妻。成公姊。遺腹生武賈。索之急。賴程嬰杵臼救之。臼以假孤兒出首。自殺。嬰乃抱趙氏真孤。匿山中十五年後。韓厥言於晉景公。立趙氏後即孤兒也。遂攻屠岸賈。滅之。以報一門之冤。</p><br><h2>(二)馬伏波征蠻</h2><p></p><p></p><p>伏波將軍馬援，據《後漢書》的記載，他在年高62歲的時候，有五溪蠻反叛，他就自請率兵前往討伐，但是皇帝以他年事已高而不准。於是，他就披甲上馬，據鞍顧盼，以示可用。他的這番老當益壯的豪氣，終於感到了皇帝，在“矍鑠哉！是翁也！”的讚美聲中，率師出征，最後死在軍中，終於以“馬革裹屍”而還。</p><br>