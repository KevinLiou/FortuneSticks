<h1>雷雨師一百籤</h1><br><h2 class='poem_title'>第八一籤【中平(中吉)。壬甲】</h2><div class='poem'>假君財物自當還<br>謀賴心欺他自奸<br>幸有高臺明月鏡<br>請來對照破機關<br>(心欺二字，另有改作欺心一說)<br></div><br><br><br><br><h2>聖意</h2><p>訟莫欺。依本分。病遇醫。名休問。</p><p>婚慎求。事審辦。孕保安。行人鈍。</p><br><h2>東坡解</h2><p>負人財物。欺賴自奸。幽有鬼神。顯有清官。</p><p>一朝照破。難逃其禍。每事依心。無施不可。</p><br><h2>碧仙註一</h2><p>本分兩字。合天合地。</p><p>若有虧心。神明共棄。</p><br><h2>碧仙註二</h2><p></p><p>本分公平。合天合地。</p><p>若有虧心。神明共棄。</p><br><h2>解曰</h2><p>此籤先難後易。欺人自欺。反惹其禍。只可修心向善。</p><p>暗有神明佑護。不可妄為。訟終凶事莫想。休求名利。</p><p>婚宜審可也。病者醫。行人緩。風水遷改。孕生女。</p><p>求財依本分。</p><br><h2>釋義</h2><p>凡事在前半月。占者防小人侵害。財物欺賴在後。</p><p>半月占者主訟得理。財得利。病得脫。要當事。莫相欺也。</p><br><h2>占驗</h2><p>江右一人負屈。屢訟未勝。後遇山東趙耀為按察使。</p><p>其冤始白。趙本清廉。且趙與照同應明月照耀之義。</p><p>又(清)同治。甲子。九月髮逆陷漳州城時。(髮逆指太平天國留髮)</p><p>晉江令葉公。為霖占此籤。至十一月。</p><p>果有高提臺帶兵來剿賊。應高臺破機關也。</p><p>又一婦人往府口探親。回時遺失一釵。遍尋無蹤。</p><p>因到廟占此。有為解曰。何不再向姻家覓看。</p><p>婦從其言。果於外戚門前府。照墻腳拾得銀釵。</p><p>己被糞穢遮蓋。惟一柄露出。故路人莫之知也。</p><p>此自當還句之應巧甚。</p><br><br><h1>故事</h1><h2>寇公任雷陽</h2><p>宋。寇準。字平仲。下邽人。年十九舉進士。</p><p>真宗時知同州判。永興軍。盡心民事。</p><p>每日有一時之閒。則有一時之滯後。</p><p>拜相決策。成澶淵之功。出鎮大名眨雷陽。</p><p>準內儉外奢。寢處一青幃二十年。</p><p>仁宗朝贈中書令。封來公。</p>