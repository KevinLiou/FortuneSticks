<h1>雷雨師一百籤</h1><br><h2 class='poem_title'>第七六籤【中平。辛己】</h2><div class='poem'>三千法律八千文<br>此事何如說與君<br>善惡兩途君自作<br>一生禍福此中分<br></div><br><br><br><br><h2>聖意一</h2><p>問公訟。且審理。求財祿。當揣己。</p><p>病蚤禳。宜求嗣。婚更審。方吉利。</p><br><h2>聖意二</h2><p></p><p></p><p>問爭訟。且斷理。求財祿。當揣己。病早禳。勢莫使。婚更審。方吉利。</p><br><h2>東坡解</h2><p>吉凶多變。非止一端。言不盡意。當以心觀。</p><p>福因積善。禍胎稔惡。知所趨避。宜自先覺。</p><br><h2>碧仙註一</h2><p>訟庭有險莫求尋。只恐憂疑亂了心。</p><p>凡事要知前定數。但將善惡自浮沉。</p><br><h2>碧仙註二</h2><p>訟庭有險莫胡行。無是無非夢不驚。禍福原來無定數。權衡善惡自分明。</p><br><h2>解曰</h2><p>此籤謀事。陰人議論不盡。當以心觀。積善福來。</p><p>積惡禍胎。修善避惡。宜自先覺。</p><p>婚宜審擇。財未遂。病不防。訟主凶。宜作福。方吉。</p><br><h2>釋義</h2><p>言吉凶通塞。當遂所占之事。以理推之。</p><p>如作善降祥。作不善降殃。所謂此中分也。</p><p>求功名者。初未遂。後顯擢。</p><p>凡事營謀。有二條路。占者宜審決於善趨惡避。</p><p>切莫貪取躁進。大抵先憂後喜也。</p><br><h2>占驗</h2><p>一生人場畢。自謂文字得意。占此竟無名。後收原卷觀之。</p><p>前場密圈擬元。後場則塗抹不堪矣。此三四兩句之驗也。</p><p></p><p>又余姑丈。龔慎齊。明經當廩保時。占財氣。得此。</p><p>時府試挨保無贄。敬惟院試每人送百文計。文武塗并進。</p><p>一生三款。合算得銅錢八千文。籤經之明示。其驗如此。</p><p></p><p>又(清)光緒。己卯。泉州南臺寺。文會晉江。</p><p>邱生帶籤普。在大魁殿用錢卜此。後鄉闈。惟邱生卷八次到取中。</p><p>此亦八千文。及與君數字之驗焉。</p><p></p><p>王錢謹識。</p><br><br><h1>故事</h1><h2>(一)蕭何註律</h2><p>漢。蕭何。沛郡。豊人。微時。嘗為刀筆史。</p><p>後佐漢高帝定天下。為宰相。以功封酇侯。</p><p>漢既一統。以三章之約。非可長治天下。</p><p>乃命蕭何註律。使民知所守法焉。</p><br><p>資料來源：http://www.ettoday.com/2006/07/10/142-1964029.htm (已失效)</p><br><p>原故事見《漢書‧卷四十二‧張周趙任申屠傳第十二》</p><br><p>觀音一百籤第九十七籤亦有『鄧通銅山鑄錢』故事</p>