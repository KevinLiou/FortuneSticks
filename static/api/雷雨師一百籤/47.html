<h1>雷雨師一百籤</h1><br><h2 class='poem_title'>第四七籤【下下(中平)。戊庚】</h2><div class='poem'>與君萬語復千言<br>祗欲平和雪爾冤<br>訟則終凶君記取<br>試於清夜把心捫<br></div><br><br><br><br><h2>聖意一</h2><p>訟莫興。恐遭刑。財莫貪。病未寧。</p><p>行有阻。婚難成。且循理。保和平。</p><br><h2>聖意二</h2><p>訟則終凶。不必多說。若得和平。舊冤可雪。</p><p>凡所謀望。皆當謹節。反求諸己。禍端自滅。</p><br><h2>東坡解</h2><p>訟則終凶。不可多說。若得和平。舊冤可雪。</p><p>凡所謀望。皆當謹節。反求諸己。禍端自滅。</p><br><h2>碧仙註</h2><p>心地好時身自吉。何須巧計去纘天。</p><p>勸君靜處勤修省。禍及身來不可損。</p><br><h2>解曰</h2><p>此籤不可妄意。切莫貪求。但要和平。冤自可雪。</p><p>謀事有反覆。婚難成。久而後成。財莫貪。疾未安。</p><p>訟必凶。若有害人之意。反成殃也。</p><br><h2>釋義</h2><p>戒人不可興訟。訟則終凶。不可成也。</p><p>若能自處和平。則禍端自絕。冤抑可雪。</p><p>占者凡事不可貪取。晝之所為。有一毫不善。清夜間。鬼神森列。</p><p>雖不以為禍。而禍自生矣。(豈)不戒哉。</p><br><h2>占驗</h2><p>一富人累為少年無賴所騙。不下百金。欲往訟之。</p><p>占得此籤。乃清夜捫心。昔未富時。曾得一人數十金未償。</p><p>其人卒無後。記其死之日。即此人生之時也。</p><p>乃驚悟。再與少年十餘金。約有死者兩倍之數目。此不復生端矣。</p><br><br><h1>故事</h1><h2>楚漢爭鋒</h2><p>項籍既滅秦。宰割天下。自立為西楚霸王。封沛公為漢王。</p><p>陰弒義帝於江南。漢王乃拜韓信將。舉兵伐楚。定三秦。</p><p>取咸陽。為義帝發喪。責楚弒逆之罪。與楚戰於成皋榮陽間。</p><p>大戰三十。小戰七十。爭鋒五年。</p><p>迨英布降漢。范增貶死。楚乃勢孤。被漢所滅。</p>