<h1>雷雨師一百籤</h1><br><h2 class='poem_title'>第九三籤【中平。癸丙】</h2><div class='poem'>春來雨水太連綿<br>入夏晴乾雨又愆<br>節氣直交三伏始<br>喜逢滂沛足田園<br>(太字，另有作大字一說)<br>(三伏指夏至後第三庚為初伏。第四庚為中伏。立秋初庚為末伏)<br></div><br><br><br><br><h2>聖意一</h2><p>財聚散。病反覆。欲求安。候三伏。事進退。宜作福。婚可成。審往復。</p><p></p><p></p><p></p><br><h2>聖意二</h2><p></p><p>財聚散。病反覆。欲求安。候三伏。事進退。宜作福。婚可成。慎往復。</p><br><h2>東坡解</h2><p></p><p></p><p>盈虛消息。天道之常。春多如意。夏卻乖張。</p><p>直交三伏。時運方昌。財多積聚。事事平康。</p><p></p><p></p><br><h2>碧仙註一</h2><p></p><p></p><p>舉意方濃卻未成。百般阻滯隔人情。</p><p>直須忍耐毋求速。至否之中有泰亨。</p><br><h2>碧仙註二</h2><p></p><p></p><p>雨後久晴晴又雨。吉凶反覆皆如此。</p><p>艱危正值倒懸時。恰有天緣方在邇。</p><br><h2>解曰</h2><p>此籤謀望中有阻滯。後必安康。</p><p>訟反覆。久方決。問病庚日安。婚宜細審可成。</p><p>行人遲。孕生女。凡事不可強求。靜以安身也。</p><br><h2>釋義</h2><p>盈虛消息。天道之常。吉凶禍福。人事之常。</p><p>占此春間方得遂意。夏主乖張。過三伏之後方泰。</p><p>問嗣主生二子。問病反覆。主寅午日見凶。</p><br><h2>占驗</h2><p>一人問終身。占此自解曰。四十一歲後當大發。人問故。</p><p>曰。夏至三庚。入初伏。四庚中伏。五庚三伏。</p><p>我庚申生。十一庚午。二十二庚辰。三十一庚寅。</p><p>四十一庚子。是五庚也。非三伏之始乎。後果然。</p><br><br><h1>故事</h1><h2>(一)邵康節定陰陽</h2><p>宋。邵雍。字堯夫。諡康節。精先天河圖。術數。</p><p>著太極圖說。祖方士陳博之學。復定陰陽。推八卦。</p><p>著皇極經世。初王拱辰伊洛以雍應詔。除主簿不就。</p><p>熙寧二年。呂誨吳充。復薦除推官。仍辭。年六十七卒。</p><p>贈著作郎元祐中。韓維清再奏。請予諡康節。</p><br><h2>(二)高宗得傅說</h2><p>傅說是殷高宗的賢相。早前傅說隱居在傅巖的地方。當時正好傅巖山澗的水道壞了，他便跟隨著修理水道的築牆工人，一起替人做工，來維持生活。後來殷高宗夢見傅說是一個非常賢能而有才德的人。夢醒後，便下令四處尋找，終於找到傅說。一談之下，果然不差，殷高宗於是便舉用了他為相，天下因此大治。</p><br><p>資料來源：http://www.chhs.tp.edu.tw/teach/b010/Gstory/g2.htm (已失效)</p>