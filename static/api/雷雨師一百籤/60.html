<h1>
    雷雨師一百籤
</h1>
<br>
<h2 class='poem_title'>
    第六十籤【上上。己癸】
</h2>
<div class='poem'>
    羨君兄弟好名聲<br>
    只管謙撝莫自矜<br>
    丹詔槐黃相逼近<br>
    巍巍科甲兩同登<br>
    (只管二字，另有改作一意一說)<br>
    (相逼二字，另有改作消息一說)<br>

</div>
<br>
<br>
<br>
<br>
<h2>
    聖意
</h2>
<p>
    宜出入。好謀望。訟即決。財亦旺。
</p>
<p>
    孕生男。病無恙。信音回。有神相。
</p>
<br>
<h2>
    東坡解一
</h2>
<p>
    兄弟聯芳。聲名自起。凡事謙偽。以全其美。
</p>
<p>
    前程遠大。好事近矣。兩兩高擢。同登甲第。
</p>
<br>
<h2>
    東坡解二
</h2>
<p>


</p>
<p>
    兄弟聯芳。聲名自起。凡事謙撝。以全其美。前程遠大。好事近矣。兩兩相高。同登甲第。
</p>
<br>
<h2>
    碧仙註
</h2>
<p>
    同志同登兩得仙。時來凡事合先鞭。
</p>
<p>
    所謀所望皆如意。福祿榮華件件全。
</p>
<br>
<h2>
    解曰
</h2>
<p>
    此籤百般如意。謀事有成。出入好。求財多。
</p>
<p>
    高登科。訟必解。病即癒。財方旺。功名必得。
</p>
<p>
    行人即至。孕生男。婚必合。宅舍吉。神明相助也。
</p>
<br>
<h2>
    釋義
</h2>
<p>
    大器既成。許掇高弟。如兄占弟。弟必利。弟占兄。兄必利。
</p>
<p>
    兄弟同科。必主聯芳。然得意者多矜。故當謙偽。
</p>
<p>
    則天祐神助。前程遠大。凡事占之。至秋大利。
</p>
<p>
    家宅得此。主兄弟和睦。妻孥好合。
</p>
<p>
    同字或作重。
</p>
<br>
<h2>
    占驗
</h2>
<p>
    一人被報築城大戶。占此。有司簽之不得免。
</p>
<p>
    不一年又令重築。似此則不當論。
</p>
<p>
    籤訣之可否。惟視所占之事如何耳。
</p>
<br>
<br>
<h1>
    故事
</h1>
<h2>
    (一)宋郊兄弟同科
</h2>
<p>
    宋。宋郊。弟都。雍邱人。天聖初與弟同舉進士。
</p>
<p>
    未第時。有僧相之云。小宋當大魁天下。大宋亦不失功名。
</p>
<p>
    後數日僧見郊。異之曰。君何滿面陰騭紋。
</p>
<p>
    似救數萬生命者。郊曰惟前日見蟻被水掩。戲將竹編橋渡之。
</p>
<p>
    僧曰即此便是當大魁天下。後果然。
</p>
<br>
<h2>
    (二)郊祁同科
</h2>
<p>


</p>
<p>
    《文昌帝君陰騭文廣義節錄‧救蟻中狀元之選》
</p>
<br>
<p>
    宋宋郊、宋祁，兄弟同在太學。有僧相之曰：「小宋大魁天下，大宋不失科甲。」後春試畢，僧見大宋賀曰：「似曾活數百萬生命者。」郊笑曰：「貧儒何力及此？」僧曰：「蠕動之物皆命也。」郊曰：「有蟻穴為暴雨所浸，吾編竹橋渡之。豈此是耶？」僧曰：「是矣。小宋今當大魁，公終不出其下。」及唱第，祁果狀元。章獻太后，謂弟不可先兄。乃易郊第一，祁第十。始信僧言不謬。
</p>
<br>
<p>
    資料來源：<a href="http://book.bfnn.org/books2/1282.htm">http://book.bfnn.org/books2/1282.htm</a>
</p>
<br><br>
<h2>
    <a href="http://www.chance.org.tw/%E7%B1%A4%E8%A9%A9%E9%9B%86/%E9%9B%B7%E9%9B%A8%E5%B8%AB%E4%B8%80%E7%99%BE%E7%B1%A4/%E7%B1%A4%E8%A9%A9%E7%B6%B2%E2%80%A7%E9%9B%B7%E9%9B%A8%E5%B8%AB%E4%B8%80%E7%99%BE%E7%B1%A4__%E7%AC%AC060%E7%B1%A4.htm">籤詩網研究室</a>
</h2>
<p>
    到底宋郊的弟弟是宋都還是宋郊，就有待查考，以確實解決這件籤詩故事爭議。
</p>
<br><br>
<h2>
    <a href="http://www.chance.org.tw/%E7%B1%A4%E8%A9%A9%E9%9B%86/%E9%9B%B7%E9%9B%A8%E5%B8%AB%E4%B8%80%E7%99%BE%E7%B1%A4/%E7%B1%A4%E8%A9%A9%E7%B6%B2%E2%80%A7%E9%9B%B7%E9%9B%A8%E5%B8%AB%E4%B8%80%E7%99%BE%E7%B1%A4__%E7%AC%AC060%E7%B1%A4.htm">籤詩網的應驗故事</a>
    
</h2>
<p>
    大約在1994年，因為友人C君到台北市行天宮求問感情很好的表弟T君大學聯考成績，在與　關聖帝君立誓事先不洩天機之後，結果以連續三聖杯求得此籤（記得當年茭杯還是木質的），這首籤詩讓C君非常迷惑，因為T君當年參加公務人員考試，C君則是大學聯考，兩人顯然無法同登金榜。
</p>
<br>
<p>
    結果聯考榜單出來，表弟T君竟然意外高分錄取早年C君畢業的校系（同校、同科系），表弟竟然成了比C君低四屆的學弟，果然兄弟同榜，籤詩四句全應無誤。相形之下，古典解籤書的應驗故事真的是.........該修訂一下了。
</p>
