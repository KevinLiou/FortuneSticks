<h1>雷雨師一百籤</h1><br><h2 class='poem_title'>第三一籤【中吉。丁甲】</h2><div class='poem'>秋冬作事只尋常<br>春到門庭漸吉昌<br>千里信音符遠望<br>萱堂快樂未渠央<br></div><br><br><br><br><h2>聖意</h2><p>訟漸理。病漸康。財始達。名始彰。</p><p>行人近。婚姻良。家道吉。福祿昌。</p><br><h2>東坡解一</h2><p>凡百謀望。秋冬平平。春來運至。次第光亨。</p><p>遠行有信。所作皆成。家道清吉。可保安寧。</p><br><h2>東坡解二</h2><p></p><p>凡事謀望。秋冬平平。春來運至。次第光亨。</p><p>遠行有信。所作皆成。家道清吉。可保安寧。</p><br><h2>碧仙註一</h2><p>凡事營求名以成。春來次第自通亨。</p><p>門庭吉利皆平善。財物相應漸漸生。</p><p></p><br><h2>碧仙註二</h2><p>凡事營求久必成。春來次第自通亨。門庭吉利皆平善。財物相應漸漸成。</p><br><h2>解曰</h2><p>此籤秋冬平平。逢春求財謀事。只宜漸進。不可急切。</p><p>行人至。訟必理。病漸安。婚久成。凡謀事緩。則安康也。</p><br><h2>釋義</h2><p>凡百謀望。秋終尋常。至春方可求名者。</p><p>秋闈未遂。春闈及第。千里信音。宜遠不宜近。宜緩不宜急也。</p><p>若躁進有害。萱堂母氏也。快樂無恙也。</p><p>大抵此籤言家眷有慶餘。須看時令。合則吉。乖(乖本作乘)便非。</p><br><h2>占驗</h2><p>一生占秋闈不中。應秋冬只尋常也。若占春闈則有可望。</p><p>又晉江。鄭姓。倘弟戍杭城陷。眾皆謂。死其母患之。</p><p>占此。不數日可往者。有人逃歸。始知尚在越年季春。</p><p>乃以計脫。方回家。全詩俱驗。</p><br><br><h1>故事</h1><h2>(一)蘇卿負信</h2><p>漢。蘇武字。子卿。使匈奴。被留十九年。</p><p>有一番女奉待甚殷。子卿納之。與生三子。</p><p>歸時約其再往。迨到中國。後不克踐約。</p><p>二子奉母命。來請蘇卿。置而不顧。</p><p>番女所由責其有節而無信焉。盜謂聚猩猩之女非也。</p><br><h2>(二)狄仁傑白雲望親</h2><p></p><p>狄仁傑，字懷英。唐朝并州（今山西省）太原人。生於貞觀二年，卒於武則天聖曆三年，壽七十一歲。贈文昌右相，諡文惠；睿宗追封梁國公。</p><p>仁傑自幼好學，以孝聞鄉里。舉明經。薦授并州法曹參軍時，雙親俱在河陽（今之河南省），相距甚遠。仁傑赴并州，登太行山，舉目南望，見白雲孤飛，觸景傷情，顧謂左右曰：「吾親所居在此雲下。」悵然佇立，瞻望良久。俟雲移，始下山。世所謂「白雲思親」，即源於此。</p><br><p>資料來源：http://ccnt2.ntcu.edu.tw/ming/content.asp?sno=00001463&book=129&page=1 (已失效)</p>