<h1>雷雨師一百籤</h1><br><h2 class='poem_title'>第三籤【中吉。甲丙】</h2><div class='poem'></div><div class='poem'>衣食自然生處有</div><div class='poem'>勸君不用苦勞心</div><div class='poem'>但能孝悌存忠信</div><div class='poem'>福祿來成禍不侵</div><br><h2>聖意一</h2><p>問名利。自有時。訟和吉。病瘥遲。求財平。婚未宜。宜謹守。免憂疑。</p><br><h2>聖意二</h2><p>問名利。自有時。訟和吉。產尚遲。病可治。婚未宜。宜謹守。免憂疑。</p><br><h2>東坡解</h2><p>富貴前定。何須強求。徒勞心力。反致傷憂。事親待人。動合循理。天必佑之。有泰無否。</p><br><h2>碧仙註</h2><p>隨緣安分。直道而行。心中無愧。自然和平。</p><br><h2>解曰</h2><p>此籤只宜守舊。不可貪求。但存中直。卻得兩平。</p><p>謀事遲。求財阻。婚姻可。風水更。孕將生。宜早保。免憂驚。</p><br><h2>釋義</h2><p>生處有者。戒人凡事依本分。不可貪得。</p><p>處家孝悌。則內無怨。處人忠信。則外無怨。毒害消矣。</p><p>交財未穩。婚姻主遲。是非口舌。主散為宜。</p><p>修身待時。不可徒勞心力。成字或作時字。</p><br><h2>占驗</h2><p>一生赴考遺才。占此得收錄。應在衣食自然生處有一句。蓋宗師正科舉之生處也。</p><p>又(清朝)道光間。一人自恃有財。圖謀官爵。已損同知矣。一但忽欲指省浙江候補。故到廟占此。人勸其作富家翁。不聽。旋赴該省候委。百計營求。始有差事。因延緩多日尚未動身。大憲責其怠慢。截留改委。勞碌數年金盡。求裘敝(體)。歿於旅寓。不得回家。上二句之應也。</p><br><br><h1>故事</h1><h2>(一)賈誼遇漢文帝</h2><p>漢。賈誼。洛陽人。文帝時河南守。吳薦之石為博士。年二十餘。超遷歲中至大中大夫。請改正朔。興禮樂。上治安策。降灌等。毀之。出為長沙王太傅。誼既適去。渡湘水作賦。弔屈原。論者謂賈生。王佐才遇漢文明主。終不大用。卒悲傷而死。豈非天(意)乎。</p><p>（賈誼，西漢文學家、政論家，雖然上『治安策』主張削弱諸侯勢力有功，但因個人性格使然，連漢文帝這種明君也難以容納，終未得重用，是其一生的註解。本則故事解讀較難，請以『賈誼』於網路檢索，即可得白話易解之故事資料）</p><br><h2>(二)張公藝九世同居</h2><p>唐高宗問張公藝為何能九世同居（九代同堂未分家，計九百餘人）。當時已八十八歲的張公藝回答：“老夫自幼接受家訓，慈愛寬仁，無殊能，僅誠意待人，一‘忍’字而已。”隨即請紙筆，書寫了一百個“忍”字呈給皇上，並講述了“百忍”的具體內容：“父子不忍失慈孝，兄弟不忍外人欺，姑娌不忍鬧分居，婆媳不忍失孝心……”（本段絕大部分引用媒體資料）</p>