<h1>雷雨師一百籤</h1><br><h2 class='poem_title'>第一籤【大吉。甲甲】</h2><div class='poem'>巍巍獨步向雲間<br>玉殿千官第一班<br>富貴榮華天付汝<br>福如東海壽如山<br></div><br><br><br><br><h2>聖意一</h2><p>功名遂。福祿全。訟得理。病即痊。桑麻熟。婚姻聯。孕生子。行人還。</p><br><h2>聖意二</h2><p>功名遂。福祿全。訟得理。病即痊。桑麻熟。婚姻圓。孕生子。行人還。</p><br><h2>東坡解一</h2><p>雲間獨步。拔萃超群。名登甲第。談笑功勳。終身光顯。皆天所相。祿厚壽高。意稱謀望。</p><br><h2>碧仙註</h2><p>月裡攀丹桂。成名步玉畿。求謀皆稱意。萬事定無疑。</p><br><h2>解曰</h2><p>此籤謀望通達。無不遂意。但各有所主。</p><p>官員占茲。有超越之喜。士人有功名之望。庶人不吉。</p><p>若謀望。求財者。有名無實。為語多空虛也。</p><br><h2>釋義</h2><p>上兩句顯仕者之進身。出玉殿千官之上。壽山福海皆天所付。</p><p>不可易得。故不應占。</p><p>得此者勢如騎虎。降得(虎)者吉降。不得者反被(虎)所傷。</p><p>千官或作仙官。</p><br><h2>占驗</h2><p>一士人問功名。占此。自謂非會。即狀久而始第。會試殿試兩科。通榜序齒。皆第一授官。山東由知縣。歷州府司道以至撫臺。皆不離山東。應在末句。</p><br><br><h1>故事</h1><h2>(一)漢高祖入關</h2><p>漢高祖。姓劉名邦。字季。沛人也。其時秦法苛暴。天下皆叛。楚人項羽起義。立懷王孫心。高祖率沛中子弟以從。諸侯兵皆西鄉。回功秦約。以先入關者王之。獨高祖先入秦關。除苛法與父老約法三章。秦民大悅。秦王子嬰。素車白馬。出軸道以降。</p><br><h2>(二)十八學士登瀛洲</h2><p>李世民于秦王府開設文學館。招攬儒士。立十八學士。後文學館昇格翰林院。又開科取仕。一片昇平景象。瀛洲指仙山(史記6-6-56)。登瀛洲即上仙山。十八學士登瀛洲。指山雞變鳳凰。</p>