<h1>雷雨師一百籤</h1><br><h2 class='poem_title'>第十二籤【</h2><div class='poem'>中平。乙乙】</div><div class='poem'>營為期望在春前<br>誰料秋來又不然<br>直遇清江貴公子<br>一生活計始安全<br></div><br><br><br><br><h2>聖意一</h2><p>求名遲。財未至。病改醫。訟最忌。</p><p>行人歸。孕生貴。顯宦遇。方吉利。</p><br><h2>聖意二</h2><p>求名遲。財未至。病改醫。訟宜息。行人歸。孕生貴。有所遇。方吉利。</p><br><h2>東坡解</h2><p>作事遲疑。求財未遂。臨江貴人。望之如意。</p><p>萬一他求。徒勞心志。且謹踐修。以俟時至。</p><br><h2>碧仙註一</h2><p>凡事苦難成。好處反傷情。</p><p>好人為主宰。謀望盡皆亨。</p><br><h2>碧仙註二</h2><p>凡百苦難告。好事反傷情。從今逢引掖。謀望盡皆亨。</p><br><h2>解曰</h2><p>此籤先憂繼疑。最後始定。</p><p>謀事須托。傍人扶持。或官場或紳士。方能有成。</p><p>訟宜休。病擇醫。直到秋散後。始獲安全。</p><p>慎勿誤聽讒言。信任非人可也。</p><br><h2>釋義</h2><p>營為在春間。主多遂意。交至秋分。則否。</p><p>大抵始吉終凶。清江貴人。謂遠方貴顯之人也。</p><p>遇之扶持。則百事遂意。</p><p>舍此他求。徒勞心力財貨。至秋必主清廢。</p><p>訟有變。主貴人和解。</p><br><h2>占驗</h2><p>一士人問終身。得此籤。久而不遇。至晚年。適有淮安宦家聘為西賓。</p><p>大有所得。其家居在清江。浦方悟籤語之靈驗。</p><p>又一人自泉渡臺收帳。去時與妻約。兩三月便可回來。後經年不歸。</p><p>其妻遣人占此。及至回家時。計其外出之月。恰與牧羊之年數適相符。</p><p>合籤意之巧如此。</p><p>又光緒庚辰歲試。林生與友三人合占此。依序猜榜發。惟林取進。</p><p>蓋生年最長。故籤言一生是始者。</p><br><br><h1>故事（兩個故事都有參考價值</h1><h2>）</h2><p>(一)蘇武牧羊</p><p>漢。蘇武。字子卿。杜陵人。</p><p>天漢初。以中郎將使匈奴。被留。吃雪咽氈。</p><p>杖節牧羊。居海上十九年。得還。拜典屬國。</p><p>宣帝立賜爵關內侯。圖形麒麟閣。</p><br><h2>(二)鮑叔牙薦管仲</h2><p>春秋齊國故事。鮑叔牙少與管仲友善，知管仲賢而貧，分財多與；後鮑叔牙事齊桓公，管仲事公子糾，公子糾死，管仲囚，鮑叔牙乃薦管仲於桓公，卒佐桓公成霸業。世多稱其知人而篤於友誼。（參考中華人網站）</p>