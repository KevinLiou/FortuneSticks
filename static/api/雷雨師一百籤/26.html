<h1>雷雨師一百籤</h1><br><h2 class='poem_title'>第二六籤【中吉。丙己】</h2><div class='poem'>年來豐歉皆天數<br>自是今年旱較多<br>與子定期三日內<br>田疇霑足雨滂沱<br>(自字，另有改作祇字一說。)<br></div><br><br><br><br><h2>聖意一</h2><p>名與利。今雖損。若遇時。便返本。</p><p>訟可解。病得安。婚即合。行人還。</p><br><h2>東坡解一</h2><p>吉凶天數。目下多迍。直待時至。如木逢春。</p><p>禱求皆應。定在三辰。謀望必遂。奸事相因。</p><p></p><p></p><p>東坡解二</p><p></p><p>吉凶天數。目下多迍。直待時至。如木逢春。</p><p>禱求皆應。定在三辰。謀望必遂。好事臨門。</p><br><h2>碧仙註一</h2><p>吉凶天數奈如何。且待時來福氣和。</p><p>祈禱定應三日內。營為好事入門多。</p><br><h2>碧仙註二</h2><p>吉凶天數竟如何。且待時來福氣和。</p><p>祈禱定應三日內。營為好事入門多。</p><br><h2>解曰</h2><p>此籤謀事先損後遂。問病。星運未順。目下多悔方吉。</p><p>病遇庚申日安。訟即解。名利難。行人三日內必至。</p><p>婚未成。求財無。凡事不利達也。</p><br><h2>釋義</h2><p>富貴皆有天數。非人力所為。凡百謀為。厄於時勢尚未順利。</p><p>定期三日內。言後必有變也。庚者事之變。</p><p>前庚三日為丁。後庚三日為癸。二字則變凶為吉。名成利就。</p><p>又當謹修。於始不可妄動。病宜祈禱。子有三胎。</p><p>大底(抵)虛名而少實也。</p><br><h2>占驗</h2><p>一生。秋闈占此。三場連日皆雨。竟得中榜。應末兩句也。</p><p>又一生屢試不利。晚年與其子仝考。出場後甚得意。</p><p>命其子代占。得此益喜。有為斷日決。應抽者次句。</p><p>自是兩字。已說明其父不信。親到占。復得此斷者。</p><p>弗辯。榜發。其子取進。方悟初次。果應自是兩字。</p><p>迨親身往占。乃示以與子定三字。</p><br><br><h1>故事</h1><h2>邵堯夫告天</h2><p>宋。邵雍。字堯夫。范陽人。於書無所不讀。精天文易數。</p><p>程子稱為振古之豪傑。遇若焚香告天。為民祈雨。竭盡誠敬。</p><p>經王拱辰呂誨等。屢薦不起。卒年六十七。</p><p>贈秘書省。著作郎元祐中。諡康節。</p>