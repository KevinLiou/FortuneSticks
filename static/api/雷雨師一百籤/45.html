<h1>雷雨師一百籤</h1><br><h2 class='poem_title'>第四五籤【中平(中吉)。戊戊】</h2><div class='poem'>好將心地力耕耘<br>彼此山頭總是墳<br>陰地不如心地好<br>修為到底卻輸君<br></div><br><br><br><br><h2>聖意</h2><p>心地好。地亦美。病即安。訟得理。財勿求。且守己。行人至。終有喜。</p><br><h2>東坡解</h2><p>好修心地。莫用他求。但依本分。可獲天庥。勿與人競。福力自優。子孫之慶。皆善之由。</p><br><h2>碧仙註一</h2><p>人己初來用意同。好將心地問天公。若還虧卻分毫理。萬事教君吉又凶。</p><p></p><br><h2>碧仙註二</h2><p></p><p></p><p>人己營謀用意同。好將心地問天公。</p><p>若還虧卻分毫理。萬事教君吉又凶。</p><br><h2>解曰</h2><p>此籤不可妄求。但依本分。方得天之庥庇。</p><p>問地利。不宜遷改。行人必至。病則安。求財無。且宜守舊。</p><p>訟必凶。宜和息。凡事只宜修積善心。庶免災禍也。</p><br><h2>釋義</h2><p>人之名勢凌逼。我固不能勝彼。然不可處之太驟。</p><p>惟務修為。天必佑之。而使輸於我。所謂卻輸君也。</p><p>占者貨財生殖。但當守舊。不可妄為。功名在後。方得榮華。</p><p>風水不宜更改。雖好無益。終不如心地好也。</p><p>凡事不可爭長競短。但修為以待之。</p><br><h2>占驗</h2><p>一生原籍江右。在南京應考。府縣俱取。</p><p>人知而攻之。不得進院。占此遂往原籍。竟首取。係二句三句之驗。</p><p></p><p>(清)道光。戊戍。先嚴秋嵐公。將應院試。占此時。</p><p>杜給諫胞弟。亦在廟求此籤。榜發先嚴與杜之弟。皆入邑庠。</p><p>應彼此總是四字也。</p><p>後先嚴中式。而杜以庠生終。并尾句亦應。</p><p></p><p>王錢謹識。</p><br><br><h1>故事</h1><h2>(一)高祖遇丁公</h2><p>丁公為楚項籍將。逐窘漢高祖於彭城。西兵短接。</p><p>高祖急顧曰。兩賢豈相厄哉。丁公乃還。</p><p>及高祖即位來謁。帝曰丁公為臣不忠。使項王失天下者也。遂斬之。</p><p>曰使後為人臣無傚丁公也。</p><p></p><br><h2>(二)丁公告高祖</h2><p>喻世明言第三十一卷載。</p><p>閻王殿上。丁公訴曰。某在戰場圍漢皇。皇許平分天下故放皇。</p><p>稱帝後反遭殺害。漢皇以丁公背項羽故誅之。事公辯曰。</p><p>紀信替皇死。卻不封贈。項伯不忠。反賜封侯。</p><p>雍齒為項將。後封什方侯。漢皇無言以對。</p><br><h2>(三)夏侯嬰滕公君室（應作居室）</h2><p>漢朝的夏侯嬰因功勞而被封為滕公，等到他去世將要安葬的時候，靈車尚未到墓地，拉車的馬便仆倒在地再也不往前走。派人在這裡往下挖掘，竟然挖到一個石屋。石屋中刻有銘文寫道：“佳城郁郁，三千年見白日，吁嗟滕公居此室！”</p><p>於是將滕公改葬在這裡。</p><br><p>以上為譯文，原文來自《太平廣記‧卷第三百九十一‧銘記一》</p><p>資料來源：<a href="http://www.millionbook.net/gd/l/lifang/tpgj/394.htm">http://www.millionbook.net/gd/l/lifang/tpgj/394.htm</a> </p>