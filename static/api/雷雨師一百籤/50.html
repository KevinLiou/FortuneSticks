<h1>雷雨師一百籤</h1><br><h2 class='poem_title'>第五十籤【上平(上吉)。戊癸】</h2><div class='poem'>人說今年勝舊年<br>也須步多要周旋<br>一家和氣多生福<br>萋菲讒言莫聽偏<br>（舊字，另有改作去字一說）<br>（周字，另有改作週字一說）<br></div><br><br><br><br><h2>聖意一</h2><p>出入吉。財物多。孕可保。病即瘥。</p><p>婚必成。訟宜和。問行人。奏凱歌。</p><br><h2>聖意二</h2><p></p><p>出入吉。財物多。孕可保。病即瘥。</p><p>婚易成。訟宜和。問行人。奏凱歌。</p><br><h2>東坡解一</h2><p>謀望勝先。進取攸利。人事周密。禍消福至。勿信讒言。惶惑思慮。慎終如始。切莫猶豫。</p><br><h2>東坡解二</h2><p></p><p>謀望勝前。卻宜進取。人事周旋。禍消福至。勿信讒言。惶惑思慮。慎終如始。切莫顛墜。</p><br><h2>碧仙註一</h2><p>此心有主何憂懼。須管今番勝舊番。</p><p>婦人言語君休聽。家道興衰在此間。</p><br><h2>碧仙註二</h2><p>剝復亨迍遞往還。今番管許勝前番。</p><p>婦人言語君休聽。家道興衰在此間。</p><br><h2>解曰</h2><p>此籤大吉。富貴榮華。門庭興旺。見喜添丁。</p><p>但謀事要和合。莫信讒言。只宜保守。方得安樂。</p><p>出入吉。財可求。婚可結。行人至。病得痊。訟宜和。百事亨泰也。</p><br><h2>釋義</h2><p>功名未遂。若謀為他事。今春頗勝。如不能周旋。亦只是去年榜樣也。</p><p>周旋謂進步。要慎審的。蓋作事須要周旋也。</p><p>卜者。得之人事。能周旋。則一家之內。禍災消滅。和氣自生矣。</p><p>莫聽偏者。戒人不可聽信讒言。以致惶惑也。</p><br><h2>占驗</h2><p>一人惑妻言。欲與弟分家。占此感悟。依舊同居。</p><p>後其弟遠商獲利數萬。與兄同享。數世安居。第三句驗甚。</p><p>又鯉城。郭補卷與余總角交也。庚寅病重。</p><p>其弟以年近五旬。且身體素弱。非溫補不宜。</p><p>余薦種禾堂醫士。吳和。尚舍力。用清涼。闔家訝焉。</p><p>占此服之。火候始見。竟以和藥奏功。亦第三句之驗也。</p><p></p><p>竹坪又識。</p><br><br><h1>故事</h1><h2>(一)蘇東波勸民</h2><p>宋。蘇軾。字子瞻。號東波居士。知杭州。</p><p>歲饑。勸民平糶。發倉廩賑濟。又遣使四出治病。活者萬計。</p><p>有逋(欠)稅不償。軾呼詢之。云以夏扇謀生。天寒難賣。非故負也。</p><p>軾令取廿餘柄來。據案草書。及畫枯木竹石。</p><p>其人持出。眾以千文爭買一扇不得。盡償所逋(欠)。</p><br><h2>(二)牛宏不聽射牛</h2><p>此故事尚未尋得</p>