<h1>雷雨師一百籤</h1><br><h2 class='poem_title'>第十一籤【下下。乙甲】</h2><div class='poem'>今年好事一番新<br>富貴榮華萃汝身<br>誰道機關難料處<br>到頭獨立轉傷神<br>（道字，另有改識字一說）<br></div><br><br><br><br><h2>聖意</h2><p>莫貪求。名未遂。財祿平。訟不利。病者凶。事不濟。問行人。多阻滯。</p><br><h2>東坡解</h2><p>命運難亨。亦不如意。吉中有凶。事實無濟。切莫貪求。出外不利。如或妄動。福消禍至。</p><br><h2>碧仙註一</h2><p>作事須宜慎。人心隔肚皮。用心防算險。百事自合宜。</p><br><h2>碧仙註二</h2><p>作事須宜慎。人心隔肚皮。用心防算險。百事允相宜。</p><br><h2>解曰</h2><p>此籤宜更改方得財祿。要知足。</p><p>不可與人其事。恐機事不密。反成禍敗。</p><p>官有旌麾之喜。孕生男。士有超拔之喜。訟者勝。婚不吉。</p><br><h2>釋義</h2><p>此籤卻要知道吾人處世。當見機而作。今年命運。雖吉未吉。似亨未亨。</p><p>欲問孕生男。終難長養。底於有成。難料處言。事有變幻。</p><p>凡事占之徒勞心力。若強為。到底無益。立字一作力字。</p><br><h2>占驗</h2><p>一生到省。考遺才。占此。不錄。至返家時。乏騎步行。應轉傷神也。</p><p>又兩商人同往茶山採茶。多年蝕本。欲收場。未決。故托人占此。</p><p>或勤再做。一信之。一不聽。遂折股。</p><p>其一人將資本攜歸。中途得病。到歲杪。尚在旅寓獨宿。末句驗甚。</p><p>一人再整適茶葉。失收。但人心太寒。無敢買。被獨廣購。果大有獲。</p><p>改因轉賣(賣本作左貝右僕心僕去人)洋船。乃敗。</p><p>全詩俱應。末句到頭獨立。功極。轉傷神三字尤妙。</p><br><br><h1>故事</h1><h2>(一)韓信功勞不久</h2><p>漢韓信。准陰人。佐漢高帝定天下。虜魏。破趙。降燕。下齊。滅楚。建十大功勳。初封楚王。高祖深忌其能。後偽遊雲夢。執歸降。封淮陰侯。乃不自損抑。務伐己功。致有殺身赤族之禍。亡年僅三十二歲。雖有功勞。不久於世。</p><p></p><p>(二)孫臏遇龐涓</p><p>戰國。孫臏齊人。龐涓魏人。同師事鬼谷子。孫臏之學優於龐涓。涓為魏將。與臏鬥智。輸而忌之。乃以計刖其足。後孫臏假作顛狂。得脫歸。齊威王以(臏)為師。將兵伐魏。用減灶添兵之法。賺龐涓。追至馬陵道。伏弩射死。</p>