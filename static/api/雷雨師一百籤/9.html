<h1>雷雨師一百籤</h1><br><h2 class='poem_title'>第九籤【大吉。甲壬】</h2><div class='poem'>望渠消息向長安<br>常把菱花仔細看<br>見說文書將入境<br>今朝喜色上眉端<br></div><br><br><br><br><h2>聖意</h2><p>名與利。必至頭。訟必勝。病即瘳。孕生男。婚可求。行人至。百無憂。</p><br><h2>東坡解</h2><p>謀望已久。忽得好音。音書到手。喜在目今。利有攸往。財獲千金。所謀遂意。凡事稱心。</p><br><h2>碧仙註</h2><p>行人若久望。只在三日至。自去自回歸。不出百日內。</p><br><h2>解曰</h2><p>此籤謀事尚遠。自己心急。他人不知。若問遠行。只在百日之內。</p><p>婚姻有期合。病者宜請禱。大概空虛無的實也。</p><br><h2>釋義</h2><p>望待也。長安帝畿也。文書入境。有喜信也。</p><p>若代人問名利。主日下帝畿內。有佳音來報。</p><p>本身自占。名利則是虛喜。</p><br><h2>占驗</h2><p>消息菱花與見說。喜色無一字著。實凡百謀望皆空。指望占者詳之。</p><p>又一女子占夫之信。得此籤。果有家報至。</p><br><br><h1>故事</h1><h2>(一)宋太祖陳橋即位</h2><p>宋太祖趙匡胤。仕局為檢點。世宗崩。子恭帝立。僅數歲。(趙)奉命往伐河東。兵至陳橋。部下將士以主幼政亂。勸太祖即位。初不許。後乘太祖醉臥。以黃袍加體。乃引兵回東。受周恭帝禪位。(恭帝當年七歲。皇后新寡。兵變比禪讓更合)</p><br><h2>(二)張京兆畫眉</h2><p>《漢書‧張敞傳》：「（敞）又為婦畫眉，長安中傳張京兆眉憮。有司以奏敞。上問之，對曰：『臣聞閨房之內，夫婦之私，有過於畫眉者。』上愛其能，弗備責也。」後來被引喻用為夫婦或男女的相愛。</p>