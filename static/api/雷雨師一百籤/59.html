<h1>雷雨師一百籤</h1><br><h2 class='poem_title'>第五九籤【中平。己壬】</div><div class='poem'>門衰戶冷苦伶仃<br>自嘆祈求不一靈<br>幸有祖宗陰騭在<br>香煙未斷續螟蛉<br>(螟蛉指繼子)<br>(自字，另有改作可字一說)<br></div><br><br><br><br><h2>聖意一</h2><p>名難保。財難圖。訟不利。病無虞。</p><p>婚可合。信音無。行方便。守規模。</p><br><h2>聖意二</h2><p></p><p>名難保。財難圖。訟不利。病無虞。</p><p>婚可合。信音無。行方便。謹修待。</p><br><h2>東坡解一</h2><p>門戶衰微。空自祈禱。幸有祖宗。陰騭可保。</p><p>若問後嗣。異姓更好。更行善事。當得美報。</p><br><h2>東坡解二</h2><p></p><p>門戶衰微。空自祈禱。幸有祖宗。陰騭可保。</p><p>若問後嗣。異姓方好。更行善事。當得美報。</p><br><h2>碧仙註一</h2><p>寂寞之後好榮華。福自生來富貴家。</p><p>凡事前緣宜有令。到門當戶必堪誇。</p><p></p><p></p><br><h2>碧仙註二</h2><p></p><p>蕭條何自問榮華。夢想徵蘭鏡裏花。</p><p>一線萌芽綿血食。還憑餘德屬君家。</p><br><h2>解曰</h2><p>此籤冷落中有生氣。當見重重之喜。必得螟蛉之續。</p><p>雖然假合。卻是前緣。</p><p>訟且和。財未遂。名難得。婚卻合。信音無。</p><p>病急祈禱。幸有祖宗陰騭可保。更作好事相助也。</p><br><h2>釋義</h2><p>明說之人無子宜。螟蛤以繼其後門衰一句。</p><p>言時運否塞。天之福佑乎人。雖日靡常而亦鄙吝於薄命之人。</p><p>故祈求於神而神不靈焉。占此凡事皆賴祖宗陰德庇祐。</p><p>雖淡薄之中。自有意味。值午未字來。始得亨通。</p><p>名可顯。利可獲。嗣可續螟蛉也。</p><br><h2>占驗</h2><p>一友占科舉得此。正考不利。收功遺才。凡事可以類推。</p><p>又一生占此。屢考不利。後假他人之名獲進。此亦續螟蛉之應也。</p><p>又(清)同治壬戍。并補辛酉正科時。</p><p>閩縣一幕友。秋闈前在泉通淮廟祈禱。</p><p>己子及放榜。只巾一螟蛉姪。蓋他族正派書香。</p><p>經咸豊己未。恩科中元。今之繼起者。惟此螟蛉耳。末句之驗更巧。</p><br><br><h1>故事</h1><h2>鄧伯道無兒</h2><p>晉。鄧攸字伯道。永嘉未石助兵起。攸絜家而逃。以其弟早亡。</p><p>特全其姪。繫其子於樹而去。為吳郡太守。載釆之官。俸祿無所收。</p><p>惠政及民。民歌頌之。後官至尚書。卒竟無兒。</p><p>時人慕其名。以為天道無知。而不想其縛子於樹。其心太忍也。</p><br><p>《教育部國語辭典》伯道，晉朝鄧攸的字。鄧攸為河東太守時，因避石勒兵亂，帶著自己的兒子及侄子逃難。途中數次遇到賊兵，鄧攸因不能兩全，乃丟棄兒子保全侄兒，以致沒有後嗣。見晉書˙卷九十˙良吏傳˙鄧攸傳。後以伯道無兒比喻人沒有子嗣。南朝宋˙劉義慶˙世說新語˙賞譽：「謝太傅重鄧僕射，常言『天地無知，使伯道無兒。』」亦作『伯道之憂』。</p>