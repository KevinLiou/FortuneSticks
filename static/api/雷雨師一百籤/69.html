<h1>雷雨師一百籤</h1><br><h2 class='poem_title'>第六九籤【下下(中平)。庚壬】</h2><div class='poem'>捨舟遵路總相宜<br>慎勿嬉遊逐貴兒<br>一夜樽前兄與弟<br>明朝仇敵又相隨<br>(樽指酒杯)<br></div><br><br><br><br><h2>聖意一</h2><p>名與利。莫強求。醫宜審。婚難謀。</p><p>行人至。訟可休。凡出入。謹交遊。</p><br><h2>聖意二</h2><p>名與利。莫強求。醫用審。婚難謀。</p><p>行人至。訟可休。凡出入。謹交遊。</p><br><h2>東坡解一</h2><p>捨舟登路。宜踏實地。莫伴貴兒。自當年記。</p><p>好中成惡。口舌立至。戒之慎之。樽節遊戲。</p><br><h2>東坡解二</h2><p></p><p>捨舟登路。宜踏實地。莫伴貴兒。事當牢記。</p><p>好中成惡。口舌立至。戒之慎之。樽節遊戲。</p><br><h2>碧仙註一</h2><p>得意濃時終失意。親朋遇我莫相隨。強言說得如甘蜜。那得開心見膽時。</p><p></p><p></p><p></p><br><h2>碧仙註二</h2><p>得意濃時終失意。浮華隊裏莫相隨。翻雲覆雨炎涼態。那得開心見膽時。</p><br><h2>解曰</h2><p>此籤出入道路。宜踏實地。謹防親人侵害。</p><p>時酒遊戲。好中成惡。口舌立至。</p><p>訟者休。病審醫。終不利。行人至。</p><p>名與利。莫貪求。宜謹慎。省是非也。</p><br><h2>釋義</h2><p>言謀為。當擇交遊。凡事好中成惡。是處成非。</p><p>所謂樽前兄弟。明朝仇敵也。</p><p>若占名利。得此只宜安守。不可強求。</p><p>凡有出入。宜向善背惡。切勿輕忽。以貽後悔。</p><p>占孕生男。主有產難。慎之慎之。</p><br><h2>占驗</h2><p>楚中一士人。遠至晉地。干謁顯宦。</p><p>占得此籤後。果與公子笑言相席。謔前鬨鬧。其人忽悟籤語。</p><p>次早不辭而歸。怨者欲害之而不得。其驗如此。</p><br><br><h1>故事</h1><h2>(一)孫龐鬥智</h2><p>齊。孫臏。魏。龐涓。其初同事鬼谷子。</p><p>涓之才學弗如臏。嘗與鬥智輸之。涓忌其能。致結成仇。</p><p>彼此謀害。君子觀於異日。涓刖臏足。臏喪涓命。</p><p>互相殘忍。毋乃其不仁不智之甚與。</p><br><h2>(二)蕭朱隙末</h2><p>尚無法直接取得蕭朱隙末故事，但有成語『王貢彈冠』堪比照參考。</p><p>《教育部成語典『王貢彈冠』》</p><p>王，王吉，字子陽。貢，貢禹，王吉的好友。彈冠，彈去帽子上的灰塵，準備作官。王貢彈冠指王吉、貢禹相交友，王吉在朝中當官，友人貢禹便彈去帽上的灰塵，準備作官的故事。後泛指一人出仕，好友同慶。漢書˙卷七十八˙蕭望之傳：「少與陳咸、朱博為友，著聞當世。往者有王陽、貢公，故長安語曰：『蕭、朱結綬，王、貢彈冠』，言其相薦達也。」</p><p>《回天寶籙》</p><p>王貢彈冠，古事托之空論。</p><p>蕭朱結綬，隙末於以相尋。</p><p>摩肩之雅意罕逢，</p><p>刎頸之結交鮮見。</p>