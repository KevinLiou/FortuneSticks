<h1>
    雷雨師一百籤
</h1>
<br>
<h2 class='poem_title'>
    第三四籤【中平(中吉)。丁丁】
</h2>
<div class='poem'>
    春夏纔過秋又冬<br>
    紛紛謀慮攪心胸<br>
    貴人垂手來相援<br>
    休把私心情意濃<br>
    (援字，另有作接字一說)<br>

</div>
<br>
<br>
<br>
<br>
<h2>
    聖意一
</h2>
<p>
    訟有憂。病未瘳。財祿散。忌遠謀。
</p>
<p>
    行人動。婚莫求。防口舌。免悶愁。
</p>
<br>
<h2>
    聖意二
</h2>
<p>
    訟解憂。病漸瘳。財祿有。忌遠謀。
</p>
<p>
    行人動。婚莫求。防口舌。免悶愁。
</p>
<br>
<h2>
    東坡解一
</h2>
<p>
    一歲營謀。未有發達。必得貴人。垂手提挈。
</p>
<p>
    漸漸亨通。可免激聒。莫信私人。巧語鬥謀。
</p>
<br>
<h2>
    東坡解二
</h2>
<p>
    一歲營謀。未有發達。方得貴人。垂手提挈。漸漸亨通。可免激聒。莫信私人。巧語鬥諜。
</p>
<br>
<h2>
    碧仙註一
</h2>
<p>
    訟則憂兮病不瘳。財物耗散莫相謀。
</p>
<p>
    行人動作婚難就。口舌須防免唧啾。
</p>
<br>
<h2>
    碧仙註二
</h2>
<p>
    訟解憂兮病漸瘳。財物凋零莫妄求。
</p>
<p>
    行人動作婚難就。口舌須防免唧啾。
</p>
<br>
<h2>
    解曰
</h2>
<p>
    此籤空虛。指望無成。徒勞自己心力。
</p>
<p>
    謀事不就。所為虛費功夫。營求未有發達。
</p>
<p>
    若得貴人提攜。漸漸亨通。
</p>
<p>
    莫信私言巧語。方免聒聒也。
</p>
<br>
<h2>
    釋義
</h2>
<p>
    一年之內。謀為紛紛。徙然勞苦。若得貴人提挈。
</p>
<p>
    只宜迸去私慮。將心靠他。始得亨通。
</p>
<p>
    若惑于婦人之言。或因他事之累。則彼此之間。互相猜忌。
</p>
<p>
    事便無益。占者得之。防口舌。名利休問。
</p>
<br>
<h2>
    占驗
</h2>
<p>
    一人出外抽豐。其父在家。占此。
</p>
<p>
    其手子客居數年。竟空手而回。所得盡付花柳(煙花柳巷)之費矣。
</p>
<br>
<br>
<h1>
    故事
</h1>
<h2>
    蕭何追韓信
</h2>
<p>
    漢。蕭何。沛人。
</p>
<p>
    韓信。淮陰人。
</p>
<p>
    時漢王燒絕棧道。部下將士逃亡甚多。其時。信歸漢逃去。
</p>
<p>
    何知之。連夜追信回。翌日王知。怒曰將士逃亡過半。
</p>
<p>
    不聞丞相有所追。獨追信。何也。
</p>
<p>
    何曰大王如無意東伐。固罷。
</p>
<p>
    若與楚爭天下。非信莫當其任。乃拜信為大將。
</p>
