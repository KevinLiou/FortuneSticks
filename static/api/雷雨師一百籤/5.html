<h1>
    雷雨師一百籤
</h1>
<br>
<h2 class='poem_title'>
    第五籤【中平。甲戊】
</h2>
<div class='poem'>
    子有三般不自由<br>
    門庭蕭索冷如秋<br>
    若逢牛鼠交承日<br>
    萬事回春不用憂<br>

</div>
<br>
<br>
<br>
<br>
<h2>
    聖意一
</h2>
<p>
    財祿耗。功名遲。訟終吉。病可醫。婚宜審。行人歸。待時至。百事宜。
</p>
<br>
<h2>
    聖意二
</h2>
<p>
    財祿耗。功名遲。訟終吉。病可醫。婚宜慎。行人歸。待時至。百事宜。
</p>
<br>
<h2>
    東坡解一
</h2>
<p>
    榮枯有時。不由人力。泰運將亨。終於否極。月日子丑。凡事皆吉。如木遇春。轉見榮益。
</p>
<br>
<h2>
    東坡解二
</h2>
<p>
    榮枯有時。不由人力。泰運將亨。終於否極。月日子丑。凡事皆吉。如木遇春。纔見榮益。
</p>
<br>
<h2>
    碧仙註
</h2>
<p>
    事有不如意。當存忍耐心。時來皆順受。福至禍無侵。
</p>
<br>
<h2>
    解曰
</h2>
<p>
    此籤先憂後喜。三般者。心口意。
</p>
<p>
    十二時中卻得衣食。官員主有遷移之兆。應在子丑。
</p>
<p>
    凶者漸吉。事皆可望也。
</p>
<br>
<h2>
    釋義
</h2>
<p>
    由者如意之謂。牛屬十二月。鼠屬十一月也。
</p>
<p>
    牛鼠交承。春氣將回之屬。夏正建寅。萬物之生機。
</p>
<p>
    寓焉言人生壽富貴一般。得之不得。皆由天命。非可強求。
</p>
<p>
    子雖有於將來而。不能如意於此際。譬如秋景蕭條。庭戶冷落。
</p>
<p>
    轉盻間而秋去春回。門第生色矣。
</p>
<p>
    人能順受天命。坐以待時。則當子丑交承之日。春風鼓蕩之際。
</p>
<p>
    不獨名利顯榮。衣食充足。即萬事亦無不遂意。又何足憂之有哉。
</p>
<br>
<h2>
    占驗
</h2>
<p>
    一生歲試。占此。居三等。驗在三般不自由一句。若值子丑寅月日。又不當以此斷之。
</p>
<p>
    又有一生。科試。占此。縣府院。三處皆取。應子有三般。臨場了毋憂。應門庭蕭索。
</p>
<p>
    又一生。院試前占此。放榜之日。竟取進。應子有兩字也。
</p>
<br>
<h2>
    故事
</h2>
<p>
    呂蒙正守困（與觀音一百籤第六十二籤同）
</p>
<p>
    宋(朝)呂蒙正。字聖初。河南人。父龜圖與母不合並。蒙正老遂之時。貧甚。投跡龍門。封僧鑿山巖為龕。禁足不出。守困此年。太宗時。舉延試第一。二歷相府。以直道自持。拜太師。致仕歸。累封許國公。卒謚文穆。
</p>
<br>
<h2>
    提醒
</h2>
<p>
    附帶參考以下連結，才會知道呂蒙正守困有多艱難，以及後來的奇遇佳話。
</p>
<p>


</p>
<p>
    <a href="http://library.taiwanschoolnet.org/cyberfair2003/C0328500188/link6.html">http://library.taiwanschoolnet.org/cyberfair2003/C0328500188/link6.html</a>
</p>
