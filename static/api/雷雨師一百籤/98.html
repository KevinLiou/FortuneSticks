<h1>雷雨師一百籤</h1><br><h2 class='poem_title'>第九八籤【中平(中吉)。癸辛】</h2><div class='poem'>經營百出費精神<br>南北奔馳運未新<br>玉兔交時當得意<br>恰如枯木再逢春<br></div><br><br><br><br><h2>聖意</h2><p></p><p></p><p>名利有。晚方成。訟與病。久方平。</p><p>孕生子。行阻程。遇卯運。事皆亨。</p><p></p><p></p><p></p><br><h2>東坡解一</h2><p>營謀難力。況逢時否。奔北趨南。百事未遂。</p><p>卯年月日。方可營計。轉瘁為榮。節節生意。</p><br><h2>東坡解二</h2><p>營謀艱力。況逢時否。奔北趨南。百事未遂。卯年月日。方為營計。轉悴為榮。節節生意。</p><br><h2>碧仙註一</h2><p>買賣弗精神。求謀時運平。</p><p>卯年月日至。方得稱心情。</p><p></p><br><h2>碧仙註二</h2><p>前路蹉跎幾歎嗟。勞勞心跡鏡中花。一番春色覘天意。年運亨通卯最佳。</p><br><h2>解曰</h2><p>此籤先凶後吉。凡事逢春則吉。遇卯年月日。百事漸進。</p><p>若貪求。徒勞心力。求名晚成。訟可解。婚宜審。</p><p>孕要保。行人阻。謀望皆要平心和氣。方免是非也。</p><br><h2>釋義</h2><p>言百事營求。不但勞力。抑且費財。</p><p>奔走南北。終是無益。卻宜安坐。方可無悔。</p><p>待卯年月日。方得名利成就。如枯木逢春。發生暢茂。</p><p>凡事在春大亨。他季不吉也。</p><br><h2>占驗</h2><p>一生自南庠改北鹽。屢試不第。占此。自謂卯科當中京。</p><p>不驗後。值酉年始領鄉麻。乃悟兩座師一房。</p><p>俱是卯年所生。所謂玉兔交也。</p><p>又一人有兒子。(清)光緒。庚寅春月。患痘頗驗。</p><p>事完後再到廟。請示疹期。以便預防。占此。</p><p>果於辛卯年二月出疹。是玉兔交時。當得與再逢春。數字之應也。</p><br><br><h1>故事</h1><h2>(一)薛仁貴投軍</h2><p>唐。薛禮。字仁貴。龍門人。應募投軍征遼。白衣陷陣。</p><p>立奇功。太宗曰。朕不喜得遠東。喜得將軍。</p><p>累官左武衛將軍。封河南縣。</p><p>男當拒突厥於天山。發三箭射殺三人。突厥懼遁。</p><p>軍中歌曰。將軍二箭定天山。壯士長歌入漢關。</p><br><h2>(二)張騫泛牛斗</h2><p>漢。張騫。城固人。武帝時。奉命使大月氏。開西南夷。</p><p>嘗乘槎。直上天河。入斗牛宮。見一女子。手弄金梭。</p><p>傍有一石。問之不答。惟云可問嚴君平便知。</p><p>君平蜀人。精天文術數。往詢之。云此天孫(仙)織女也。石名支磯石。</p><h1>（雷雨師一百籤第二十四籤亦有此故事）</h1>