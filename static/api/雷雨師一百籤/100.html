<h1>
    雷雨師一百籤
</h1>
<br>
<h2 class='poem_title'>
    第一百籤【上上。癸癸】
</h2>
<div class='poem'>
    我本天仙雷雨師<br>
    吉凶禍福我先知<br>
    至誠禱祝皆靈應<br>
    抽得終籤百事宜<br>
    （祝應二字，另有改告驗一說。）<br>

</div>
<br>
<br>
<br>
<br>
<h2>
    聖意一
</h2>
<p>
    籤至百。數已終。我所知。象無凶。
</p>
<p>
    禱神扶。藉陰騭。危處安。損中益。
</p>
<br>
<h2>
    聖意二
</h2>
<p>
    籤詩百。數已終。我所知。象無凶。禱神扶。藉陰騭。危處安。損中益。
</p>
<br>
<h2>
    東坡解一
</h2>
<p>
    吉凶禍福。神先知得。凡百謀為。損中有益。
</p>
<p>
    數雖已終。週而復始。更修陰騭。神必佑矣。
</p>
<br>
<h2>
    東坡解二
</h2>
<p>


</p>
<p>
    吉凶禍福。神先知之。更修陰騭。神必佑之。凡百謀為。有進無止。數雖已終。週而復始。
</p>
<br>
<h2>
    碧仙註一
</h2>
<p>
    求事先難後易諧。吉凶禍福自修來。
</p>
<p>
    病安孕育終無事。更有風雲入壯懷。
</p>
<p>


</p>
<br>
<h2>
    碧仙註二
</h2>
<p>
    吉凶禍福自天公。聖鑑分明處處通。好竭忠忱敦善道。慈恩佑赦福無窮。
</p>
<br>
<h2>
    解曰
</h2>
<p>
    此籤求謀。無不遂意。前通後達。百事如意。
</p>
<p>
    訟有理。婚必合。行人回。孕生男。風水利。
</p>
<p>
    病全安。凡事莫貪。靜處安身可也。
</p>
<br>
<h2>
    釋義
</h2>
<p>
    籤至一百。數之終也。休咎吉凶。莫逃聖意。
</p>
<p>
    故於此備詳言之。占者凡事皆吉。富貴之人。當持盈守滿。
</p>
<p>
    則無傾溢之咎。疾病少。壯則吉。老年則凶。有壽終之兆。
</p>
<p>
    婚姻有百年偕老之吉。占子孫有長壽。多男之應。
</p>
<p>
    謀為有百年。長久之計也。
</p>
<br>
<h2>
    占驗
</h2>
<p>
    隆慶中。嘉善。丁改亭先生。會試占此。
</p>
<p>
    中第三百名榜。是進士。官至官尚保書。
</p>
<p>
    亨壽百齡大壽者。吉祥之兆也。
</p>
<br>
<br>
<h1>
    故事
</h1>
<h2>
    (一)唐明宗禱告天
</h2>
<p>
    唐明宗。沙陀國人後。五代。唐。李克用之養子。
</p>
<p>
    登極之時。年踰六十。每夕在於宮中。焚香祝天曰。
</p>
<p>
    某本胡人。因亂為眾所推。願天早生聖人。
</p>
<p>
    為生民主事。見十國世家。
</p>
<br>
<h2>
    (二)趙開道焚香告天
</h2>
<p>
    此故事尚未尋得
</p>
<br>
<br>
<p>
    更多資訊：<a href="http://www.chance.org.tw/%E7%B1%A4%E8%A9%A9%E9%9B%86/%E9%9B%B7%E9%9B%A8%E5%B8%AB%E4%B8%80%E7%99%BE%E7%B1%A4/%E7%B1%A4%E8%A9%A9%E7%B6%B2%E2%80%A7%E9%9B%B7%E9%9B%A8%E5%B8%AB%E4%B8%80%E7%99%BE%E7%B1%A4__%E7%AC%AC100%E7%B1%A4.htm">籤詩網的應驗故事</a>
</p>