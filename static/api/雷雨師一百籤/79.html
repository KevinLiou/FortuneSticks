<h1>雷雨師一百籤</h1><br><h2 class='poem_title'>第七九籤【中平。辛壬】</h2><div class='poem'>乾亥來龍仔細看<br>坎居午向自當安<br>若移丑艮陰陽逆<br>門戶凋零家道難<br>(當字，另有改作相字一說)<br></div><br><br><br><br><h2>聖意</h2><p>名與利。依理求。婚與訟。莫妄謀。</p><p>病擇醫。方無憂。行人至。慮且休。</p><br><h2>東坡解</h2><p>立宅安墳。當明正向。龍穴雖吉。向差則病。凡百謀望。南向則善。一或他向。恐不如意。</p><br><h2>碧仙註一</h2><p>天然得個好規模。心計雖靈莫改圖。妄作妄謀終是拙。吉凶分界莫岐趨。</p><br><h2>碧仙註二</h2><p>天然得個好規模。心計雖多莫改圖。妄作妄謀終是拙。吉凶分界莫歧趨。</p><br><h2>解曰</h2><p>此籤凡事宜依理順行。不可妄意強求。反招禍患。</p><p>如相地者。一乾亥來龍。自以坐坎向午為順。</p><p>若獨執偏見。改作丑艮坐穴。是為陰陽背逆。</p><p>豈不致門戶凋零之咎乎。</p><p>此以見。吉可趨。凶可避。慎無顛倒錯亂。自貽伊滅也。</p><br><h2>釋義</h2><p>此以羅經方位比喻也。言乾亥位居西北。</p><p>來龍由此脈。甚分明。</p><p>坎為正北。子位。午為正南。離位。</p><p>坐坎向離。自與乾亥。來龍有陰陽交媾之美。安穩奚疑。</p><p>若丑艮位居東北。則與乾亥陰陽相反。</p><p>奈何移穴坐此。豈非自是其愚乎。</p><p>門戶凋零。丁口不旺也。家道難。財產退也。</p><p>人不可逆理數以妄行。斷斷明矣。</p><p>方向西北。正北正南皆利。東北不利。</p><p>年運亥子午年頗佳。丑寅年欠吉。</p><br><h2>占驗</h2><p>一人擇婿。占此不解。後得姓馮。屬豬者。為婿。</p><p>蓋乾象為馬亥。屬豬來龍者。乃乘龍佳婿也。應首句奇驗。</p><br><br><h1>故事</h1><h2>宋神宗誤圩(扜)牛頭山(原書空)</h2><p>圩者丘也。扜者越也。意神宗誤誤闖牛頭山。(神宗1068~1078)</p><p>牛頭山位湘澶。宋神宗或宋高宗(康王趙構1127~1131)之誤。</p><p>宋康王被困牛頭山。故事見于岳飛傳(清。錢彩)。</p><p>敘金主兀朮搜捕康王。康王逃亡至一山頂。後被岳飛所救。</p>