<h1>雷雨師一百籤</h1><br><h2 class='poem_title'>第五一籤【上吉。己甲】</h2><div class='poem'>君今百事且隨緣<br>水到渠成聽自然<br>莫嘆年來不如意<br>喜逢新運稱心田<br></div><br><br><br><br><h2>聖意</h2><p>名漸顯。訟漸寬。財自裕。病自安。</p><p>行有信。婚可定。命漸亨。心必稱。</p><br><h2>東坡解</h2><p>目下謀望。且隨緣分。一朝榮達。身顯如願。</p><p>休自嗟怨。待時遷變。漸遇亨通。好事疊見。</p><br><h2>碧仙註一</h2><p>一生勞碌不曾閒。也是心緣倍累關。</p><p>漸遇亨通有生意。後來容易嘆先難。</p><p></p><br><h2>碧仙註二</h2><p></p><p></p><p>一生勞碌不曾閒。也是心緣倍累關。漸遇亨通堪稱意。後來容易嘆先難。</p><br><h2>解曰</h2><p>此籤好事重重。名利漸達。</p><p>財緩發。婚可定。行人有信。病漸安。訟得理。</p><p>時運亨泰。孕生貴子。風水合利。自有稱心之望也。</p><br><h2>釋義</h2><p>目下功名謀為。多不如意。且隨分而行。所謂莫歎不如意。</p><p>以後來極容易者也。直須交運眼。或交節候。自然漸亨。</p><p>重重好事。稱吾心田。占此大抵先否後泰。</p><br><h2>占驗</h2><p>一人占得此籤。屢涉江湖不利。一人解之自君命。</p><p>日子屬土。以水為財。四柱無水。屢行不遂。</p><p>三年之後行癸水。自當大發。其後果然。應水到渠成。喜逢新運之驗也。</p><br><br><h1>故事</h1><h2>御溝流紅葉</h2><p>唐朝。宣宗宮內。韓夫人不蒙寵辛。</p><p>偶向紅葉題詩一首。流出御溝。</p><p>一應試官人。顧況(于佑)於御溝邊。拾得紅葉。</p><p>上題詩云。</p><p></p><p>流水何太急。深宮盡日閒。</p><p>殷勤謝紅葉。好去到人間。</p><p>況亦拾紅葉。戲和之云。</p><p></p><p>愁見鶯啼柳絮飛。上陽宮女斷腸時。</p><p>君恩不禁東流水。葉上題詩寄與誰。</p><p>也從御溝中流將進去。天子知此事。</p><p>卻把韓夫人嫁與于佑。夫婦百年偕老。</p><p>(按御題葉名有田。姑錄其一)。</p>