<h1>雷雨師一百籤</h1><br><h2 class='poem_title'>第七十籤【中平(中吉)。庚癸】</h2><div class='poem'>雷雨風雲各有司<br>至誠禱告莫生疑<br>與君定約為霖日<br>正是蘊隆中伏時<br><br>(中伏指夏季大暑後第二旬庚日)<br></div><br><br><br><br><h2>聖意</h2><p></p><p></p><p>訟與病。漸可解。名與利。姑少待。</p><p>婚宜遲。行無信。若禱神。三日應。</p><p></p><p></p><p></p><br><h2>東坡解</h2><p>吉凶悔吝。各有神司。若問濟事。在中伏期。</p><p>如旱得雨。恰慰雲電。凡所謀望。直待其時。</p><br><h2>碧仙註一</h2><p>貧富當知各有司。功名姻事待其時。</p><p>謀望定應庚日至。季夏交臨事合宜。</p><p></p><p></p><p></p><br><h2>碧仙註二</h2><p>富貴功名各有時。婚姻遲速待相宜。須逢庚日探消息。季夏交臨爾自知。</p><br><h2>解曰</h2><p>此籤先凶後吉。凡事謀望。且待季夏中伏時。</p><p>運漸亨。訟即解。名利且待時。</p><p>婚宜遲。行無信。病且禳。謀事逢庚日。方得成就也。</p><br><h2>釋義</h2><p>雷雨風雲。天之變態也。吉凶貧賤。人之變態也。</p><p>求名者占此。期在三年三月三日之內。</p><p>為霖雨者。事之濟也。爾雅云。雨三日為霖。</p><p>夏月有三伏。占者必過三數。</p><p>逢庚子為大利。若夏月占之亦利也。</p><br><h2>占驗</h2><p>一生科舉。占得此後。取二等。應中伏時也。</p><p>發案在三月。應在為霖日也。</p><br><br><h1>故事</h1><h2>(一)王曾祈禱</h2><p>宋。王曾。字孝先。益都人。自少穎悟。善為文辭。</p><p>咸平中三元及第。累官石僕。財乎章事。</p><p>封沂國公。諡文正。</p><p>居官之日。偶偵乾旱。輒竭誠禱。必沛自霖。乃止。</p><p>其在明廷。正色危言。進退士人。莫有知者。</p><p>嘗曰。夫執政者。恩欲歸己。怨欲歸誰。</p><p>范仲淹深服其言。</p><br><h2>(二)王曾祈禱</h2><p>宋朝王曾，自孝先，益都人氏，自少善為文辭，咸平中三元及第，後封沂國公，居官之日，五谷乾枯設壇祈雨，見甘霖下降，庶民安樂，為國精忠與范仲淹為友，兩人一派正氣。</p><br><h2>(三)載平仲禱祈格天</h2><p>尚未尋獲符合故事</p>