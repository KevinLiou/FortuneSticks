<h1>雷雨師一百籤</h1><br><h2 class='poem_title'>第五五籤【中平。己戊】</h2><div class='poem'>勤耕力作莫蹉跎<br>衣食隨時安分過<br>縱使經商收倍利<br>不如逐歲廩禾多<br>(禾字，另有改作米字一說)<br></div><br><br><br><br><h2>聖意一</h2><p>休問名。莫貪財。訟宜解。病無災。</p><p>婚可就。遠行回。戒出入。福自來。</p><br><h2>聖意二</h2><p></p><p>休問貿。莫貪財。訟宜解。病無災。</p><p>婚可就。遠行回。戒出入。福自來。</p><br><h2>東坡解</h2><p>衣食自足。強求則損。不如歸耕。種植為本。</p><p>縱巧經營。豈能長遠。安分守成。榮達未晚。</p><br><h2>碧仙註一</h2><p>守己須防勝巧心。皇天有眼不虧人。</p><p>只宜安分休更改。恐怕災殃及汝身。</p><p></p><br><h2>碧仙註二</h2><p>守己須防巧用心。皇天有眼不虧人。</p><p>只宜安分休更改。恐怕災殃及汝身。</p><br><h2>解曰</h2><p>此籤顯然說安分。隨時謹守方好。</p><p>名莫貪。訟宜和。病自安。婚自就。遠行回。休出入。</p><p>福祿隨分也。</p><br><h2>釋義</h2><p>衣食僥足。強求有損。不如勤耕力作。</p><p>莫使蹉跎歲月。縱有巧計經商。豈能長久。</p><p>占者安分待時。莫求險利。坐亨溫飽。</p><p>大抵此籤主有廩祿。禾米之益。未能實有富貴耳。</p><br><h2>占驗</h2><p>一生自負交誼之廣。終歲出游。所得之資。時遇劫攘。</p><p>或殖貨回。虧折大半。占得此籤。乃發憤攻苦。</p><p>竟得補廩。後以明經出仕。此第四句之驗。</p><p></p><p>又泉郡。陳生踰冠時。窘甚。咸豐癸丑歲試。</p><p>有友欲託場內代作。已定議。其母偵知。不許。</p><p>答應因詣廟請示。占此。乃以神語并母命卻之。</p><p>是年該生古學正案。俱列第一。得補廩缺。</p><p>應在後二句。而歲廩兩字尤確。</p><br><br><h1>故事</h1><h2>包龍圖勸農</h2><p>宋。包拯。字希仁。合肥人。官龍圖閣學士。由進士出身。</p><p>常守鄉郡。不以(以本作少)屈法以殉鄉曲。</p><p>惟貴粟重農。欲民知耕。更治推第一。</p><p>為御史時。危言鯁論。烈如秋霜。尹開封。權貴歛跡。</p><p>人以笑比冀洵清。雖童稚婦人亦識其姓名。諡孝肅。</p>