<h1>
    雷雨師一百籤
</h1>
<br>
<h2 class='poem_title'>
    第二四籤【中平(中吉)。丙丁】
</h2>
<div class='poem'>
    一春萬事苦憂煎<br>
    夏裏營求始帖然<br>
    更遇秋成冬至後<br>
    恰如騎鶴與腰纏<br>

</div>
<br>
<br>
<br>
<br>
<h2>
    聖意一
</h2>
<p>
    名利有。莫躁為。詞訟解。婚姻宜。
</p>
<p>
    行人遠。病瘥遲。富與貴。自有時。
</p>
<br>
<h2>
    聖意二
</h2>
<p>
    名利有。莫躁為。詞訟解。婚姻宜。行人遠。病瘥遲。富與貴。要待時。
</p>
<br>
<h2>
    東坡解
</h2>
<p>
    春日謀望。事多不成。夏秋冬月。始見光亨。
</p>
<p>
    更宜出入。福祿豐盈。營求如意。時至即行。
</p>
<br>
<h2>
    碧仙註一
</h2>
<p>
    如舟上高灘。險後得平安。
</p>
<p>
    勞心勤苦過。財氣不艱難。
</p>
<br>
<h2>
    碧仙註二
</h2>
<p>
    舟楫上高灘。險後得平安。勞心勤苦過。財氣不艱難。
</p>
<br>
<h2>
    解曰
</h2>
<p>
    此籤先難後易。官員占之。有超擢之喜。士人占之。名利晚成。
</p>
<p>
    凡諸謀望。只是後好。訟終解。婚姻宜。行人遠。病難好。
</p>
<p>
    凡事可為。自有成就也。
</p>
<br>
<h2>
    釋義
</h2>
<p>
    昔人一欲富。一欲貴。一欲仙。一欲腰纏十萬貫。
</p>
<p>
    騎鶴上揚州。時揚州吏最稱為富貴仙也。但此人有是說無是事。
</p>
<p>
    欲求名利者。皆安於義命。不可妄為。
</p>
<p>
    凡事夏秋冬。但遂意。惟春則不利也。
</p>
<br>
<h2>
    占驗
</h2>
<p>
    一人謁選。占此謂必得揚州為官矣。乃選得河南信陽州知州。
</p>
<p>
    陽與揚同音。恰如二字之驗。(帖/騎或作揚)
</p>
<br>
<br>
<h1>
    故事
</h1>
<h2>
    (一)張騫誤入斗牛宮
</h2>
<p>
    漢。張騫。城固人。武帝時。奉命使大月氏。開西南夷。
</p>
<p>
    嘗乘槎。直上天河。入斗牛宮。見一女子。手弄金梭。
</p>
<p>
    傍有一石。問之不答。惟云可問嚴君平便知。
</p>
<p>
    君平蜀人。精天文術數。往詢之。云此天孫(仙)織女也。石名支磯石。
</p>
<br>
<h2>
    (二)端木結駟連騎
</h2>
<p>


</p>
<p>
    端木賜，字子貢，子貢的財富到後來已經到了可與國君分庭抗禮的地步，太史公說他是孔子門下最為饒富的弟子，「結駟連騎，束帛之幣以聘享諸侯，所至國君無不分庭與之抗禮。」（《史記》〈貨殖列傳〉）他也運用自己在商業上的影響力，傳播孔子名聲，「使孔子名布揚於天下」。
</p>
<br>
<h2>
        提醒您
</h2>
<p>
    本籤是典型的時機籤，也就是提醒您時機的籤詩。春天煎熬，夏天才得安心，秋冬就可收穫成就了。
</p>
