<h1>
    雷雨師一百籤
</h1>
<br>
<h2 class='poem_title'>
    第四九籤【下下。戊壬】
</h2>
<div class='poem'>
    彼此家居只一山<br>
    如何似隔鬼門關<br>
    日月如梭人易老<br>
    許多勞碌不如閒<br>

</div>
<br>
<br>
<br>
<br>
<h2>
    聖意
</h2>
<p>
    名利阻。且休問。訟宜和。病有願。
</p>
<p>
    婚姻遲。行人遠。欲獲吉。且安分。
</p>
<br>
<h2>
    東坡解一
</h2>
<p>
    安閑易處。出門有阻。時迍易過。枉自勞苦。
</p>
<p>
    且宜守舊。隨分而處。運未亨通。不宜進取。
</p>
<br>
<h2>
    東坡解二
</h2>
<p>


</p>
<p>
    安閑易去處。出門有阻。時迍易過。枉自勞苦。
</p>
<p>
    且宜守舊。隨分而處。運未亨通。不宜進取。
</p>
<br>
<h2>
    碧仙註一
</h2>
<p>
    寄跡相親心不親。如何要作契深人。
</p>
<p>
    謀為動作皆無定。只恐虛名不得在。
</p>
<br>
<h2>
    碧仙註二
</h2>
<p>
    形跡如親實不親。相看只作鏡中人。謀為動作皆無定。只恐虛名不得真。
</p>
<br>
<h2>
    解曰
</h2>
<p>
    此籤事有阻滯。且隨緣分。切莫貪求。
</p>
<p>
    訟宜和。病有祟。名利阻。問婚不和。家宅有難。
</p>
<p>
    陰人有災。凡事防凶人中途侵害也。
</p>
<br>
<h2>
    釋義
</h2>
<p>
    彼此家居內外。一般也。兩山成出。
</p>
<p>
    只有一山似隔鬼門關。有阻礙不得出也。
</p>
<p>
    日月如梭。易催人老。勞碌無成。不如閒坐也。
</p>
<p>
    名利皆迍。隨時修為。俟其自通。方可進取。
</p>
<p>
    婚姻不成。家宅主陰人謀害。行人至途中侵損。切宜謹防。
</p>
<p>
    占者凡事守舊。為上策。
</p>
<br>
<h2>
    占驗
</h2>
<p>
    一人居住省城。欲往外驟生理。占此。人以籤不吉。止之不聽。
</p>
<p>
    離家只四十里。在外終日忙碌。無人可安。三年不得回。竟卒於外首。
</p>
<p>
    二住之驗也。
</p>
<p>


</p>
<p>
    又光緒(年)間。桐郡。鄭姓有子。染病延醫。許氏服藥未效。
</p>
<p>
    有人薦一何姓老醫。其父遲疑莫決。占此乃信。必託與高年者。
</p>
<p>
    竟不數日而愈。益恍然於。如何似人易老許不如。
</p>
<p>
    此九字。儼若為斯人作焉。
</p>
<br>
<br>
<h1>
    故事
</h1>
<h2>
    張子房遁跡
</h2>
<p>
    漢。張良。字子房。韓人。其先五世相韓。
</p>
<p>
    秦滅韓。良散家財遁跡。欲為韓報仇。乃使力士懷鐵錐。
</p>
<p>
    擊始皇於博浪沙上。誤中副車。始皇大索天下。十月不獲。
</p>
<p>
    後左(佐)漢定天下。功成謝絕人事。托名與赤松子遊。
</p>